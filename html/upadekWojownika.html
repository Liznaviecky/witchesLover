<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css"
        integrity="sha512-NhSC1YmyruXifcj/KFRWoC561YpHpc5Jtzgvbuzx5VozKpWvQ+4nXhPdFgmx8xqexRcpAglTj9sIBWINXa8x5w=="
        crossorigin="anonymous" referrerpolicy="no-referrer" />
    <link rel="icon" href="../images/witchesLover.png">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=EB+Garamond:ital@0;1&display=swap" rel="stylesheet">
    <link rel="subdocument" href="episodes.html">
    <link rel="stylesheet" href="../css/episode.css">
    <title>Upadek Wojownika</title>
</head>

<body class="body">
    <a href="episodes.html" class="backToEpisodes">Wróć do spisu rozdziałów</a>
    <header class="header">
        <h1 class="header__title">Upadek Wojownika</h1>
        <h2>
            <a class="header__link" href="https://www.youtube.com/watch?v=bQsI9_PMy2E" target="_blank"
                rel="noreferrer noopener">
                Dobrze się czyta przy The Witcher 3: Ladies Of The Woods<span class="header__span">(otworzy
                    się w nowej zakładce).</span></a>
        </h2>
    </header>

    <main>
        <div class="note">
            „…a oni nie umierają, jeno porzucają swe ciała, by ucztować w piekle.”
        </div>
        <p class="comment">Jeden z ocalałych fragmentów kapłańskich lamentacji, odnaleziony w spalonym kościele
            Cierniowego Boga.</p>
        <div class="textBlock">
            <p class="paragraph">Naraz otworzył oczy. Nie poruszył się. Ciało miał skamieniałe od mrozu. Tuż przed
                twarzą mignął mu obraz
                kobiety. Białej jak śnieg. Długie włosy w skalistym kolorze. Widział ciemność. Niebo bez gwiazd. Zimno
                przenikało do kości. Ciemność i zimno. Ból i strach…</p>
            <p class="paragraph">Strach? Nowe… strach? Nieznane… strach? Dziwne… strach? Co to? Szepty… Szepty?
                Popędliwe… szepty?
                Niecierpliwe… szepty? Napastliwe… szepty? Jak to?</p>
            <p class="paragraph">Kobieta znów się pojawiła. Jej obraz zacierał się i urywał.</p>
            <p class="paragraph"> - Runa? – Wychrypiał przebudzony. Chciał jeszcze coś powiedzieć, lecz gardło zakłuło
                tysiącem igieł. Kobieta
                wypuściła go z rąk. Spadał w ciemność. Naraz wpadł w śnieżny puch. Nie potrafił oswoić się z jego
                piekącym
                chłodem. Wstał roztrzęsiony. Spojrzał w górę. Skalnowłosa patrzyła na niego z gałęzi niewyobrażalnie
                wysokiego drzewa. Oczy miała smutne, ale pełne nadziei. – Runa! – Krzyknął, a kłujący ból eksplodował mu
                w
                gardle. Kaszlał. W śnieg wgryzała się krew. Szkarłatne krople skapywały z ust. Spojrzał w górę. Kobieta
                wciąż tam była. Pobiegł do ogromnego pnia. Wbił palce w porastający korę mech. Wspinał się. Coraz wyżej
                i
                wyżej. Ze śniegu pod nim wyłaniał się las. Gęsty, liściasty, wiosenny rósł w oczach. Ścigał go. Wtem
                ręce i
                stopy jęły mu porastać korą. Nie przestawał się piąć. Patrzył na tę, którą uznał za przyjaciółkę. Ona
                wpatrywała się w niego intensywnie, jakby spojrzeniem chciała dodać mu sił, ale było już za późno. Kora
                porosła go całego, a po niej mech. Ruchy niezdarne, mięśnie drętwiejące… zwalniał, aż w końcu całkiem
                się
                zatrzymał. Wrósł w drzewo. Stał się jedną z jego gałęzi.</p>
            <p class="markParagraph">*</p>
            <p class="paragraph">Naraz otworzył oczy. Rzucał się, chcąc strącić z siebie omszałą korę, ale nie miał jej
                na sobie. Nagi, sunął
                wbrew woli. Nie poruszał nogami.</p>
            <p class="paragraph">Łany rozkołysanych zbóż powiodły go ku stodole. Wierzeje otworzyły się przed nim,
                trzeszcząc wygryzionymi
                deskami i skrzypiąc pordzewiałymi zawiasami. Czeluść w jego obliczu rozwarła swe wnętrze oblane
                szkarłatną
                poświatą, co brała swój początek znikąd. Gorąc lgnął mu do ciała. Pocił się i płytko oddychał
                przekonany, że
                został potępiony. Stodolne belki oraz słupy miały oczy i języki. Oblizywały się. Patrzyły. Nieopodal, na
                słomianym chochole, chłop dogadzał babie. Potępieniec zapatrzył się na nich, gdy nagle obca siła
                skręciła mu
                głową. Jego spojrzenie, wbrew woli, padło na człekokształtnego capa o wilczych zębach i ludzkich oczach.
                Nagie kobiety obskakiwały stwora ze wszystkich stron, na zmianę z nim kopulując. Takich capów było
                więcej.
                Każdy miał swoją gromadę płonących od pożądania kobiet. Potępieniec sunął między rozpustnikami. Wtem z
                wyścielonego słomą klepiska wyrósł człowiek. Klęczał przy belce. Całował się z wystającym zeń językiem.
                Po
                jej drugiej stronie, w połowie wysokości, brała ją okrakiem kobieta. Miała na sobie czarną szatę z
                białymi
                elementami. Długą, ale zadartą wysoko i związaną nad głową. Język belki pieścił ją oralnie między
                nogami.
                Takich czarnych worków na kobiecych nogach było na belkach więcej. Również klęczących pod nimi mężczyzn.
                Potępieniec sunął pośród nich. Na jego nagim ciele, w rodowe znaki jęły się wpisywać obce mu symbole.
                Pocił
                się i płytko oddychał.</p>
            <p class="paragraph">Człekokształtny cap wygięty brzuchem do góry wylazł na czworakach zza słomianych bali.
                Krwistowłosa, biała
                jak śnieg kobieta siedziała na nim okrakiem. Cap sterczał weń głęboko. Potępieniec sunął do niej, a ona
                jechała do niego na capie. Pocił się i płytko oddychał. Kobieta patrzyła na niego kalkulującymi oczyma.
            </p>
            <p class="paragraph">- Freira? – Spytał niepewnie. Gardło już nie bolało, ale za to paliło pragnienie.
                Kobieta na wygiętym w
                mostek czarcie okrążyła go. Lgnęła doń spojrzeniem pełnym żalu. Chciała mu coś wyznać, ale było za
                późno.
                Naraz wrósł w klepisko. Zmienił się w słup, podtrzymujący strop stodoły. Pozostało mu tylko oko i język.
                Czarny wór na kobiecych nogach wziął go okrakiem, domagając się oralnej pieszczoty.</p>
            <p class="markParagraph">*</p>
            <p class="paragraph">Naraz otworzył oczy. Szybko zamrugał. Odurzał go zapach wodnych kadzideł. Wszędzie
                opary. Delikatne,
                pachnące smugi. Po raz trzeci zbudzony, tkwił w ciasnej plątaninie ciał. Nagi jak one. Pełzł przez
                orgastyczne kłębowisko. W gąszczu rozpusty ocierały się o niego spocone uda, brzuchy, plecy i ręce. Ust
                nie
                było. Głów nie było. Dyndały zawieszone w mroku. Patrzyły pożądliwie na tego, co pełzł niestrudzenie
                wśród
                rozpalonych kochanków. Wkrótce bezgłowi rozpustnicy jęli rozpływać się w słodkich oparach. Głowy
                topniały w
                ciemnościach. Ten, co wcześniej pełzł, teraz szedł. Kroczył labiryntem parawanów. Wszystko spowijał dym.
                Odurzał i zapraszał do snu, lecz kroczący nie chciał spać. Już nie szedł, ani nie sunął. Stał wbrew woli
                bądź z nią w zgodzie. Nie wiedział. Miał lutnię w rękach. Trącił struny nie wiedząc, po co. Ich dźwięk
                wpił
                mu się w uszy, prosząc o kolejne szturchnięcie. Grał melodię, której nigdy nie słyszał.</p>
            <p class="paragraph">Opadła kurtyna, ukazując tancerkę. Włosy miała czarne niczym smoła, a w oczach
                obumierającą namiętność. W
                jej skąpych ruchach prezentowała się perfekcyjna kontrola ciała. Poruszała się lekko jak kotka. Wabiła
                krągłymi pośladkami i długimi nogami, choć wszystko spajały niezgrabne szwy. Dorodne piersi, mięsiste
                usta,
                smukła szyja, wąska talia i ten partacki ścieg.</p>
            <p class="paragraph">Tancerka spostrzegła grajka. Jej usta rozciągnęły się w smutnym uśmiechu. Była gotowa
                spłacić nim dług, choć
                nie chciała. Pragnęła, by ujrzał ją w tańcu. Kotara za późno opadła. Nie zobaczył, jak tańczy. Bardzo
                tego
                żałowała. Gdyby tylko zjawił się za kulisami wydarzeń, których już nie dało się cofnąć, zrozumiałby
                trawiący
                ją żal. A on już nie grał, tylko stał i wpatrywał się w nią niby zaczarowany.</p>
            <p class="paragraph">- Dalla? – Chciał powiedzieć coś jeszcze, lecz struny zerwały się z lutni i wrosły mu w
                gardło. Z ust
                popłynęła melodia. Laleczka jęła tańczyć. Raptownie zamknął usta, by przestała. Chwilowy pląs wyraził
                smutek. Żałość, której nie potrafił znieść. Poruszony, zbliżył się do marionetki, niechlujnie
                zawieszonej w
                pustce, skoro melodia już nie tętniła w ślicznym, acz brzydko pozszywanym ciele. Potępieniec musnął
                laleczkę
                rozedrganą ręką, a wtedy struny i jej rzuciły się do gardła. Teraz i ona grała, zamiast mówić. Oboje
                tańczyli, usiłując cokolwiek do siebie powiedzieć. Wkrótce muzyka ucichła, przecięta ostrą nutą fałszu.
                Tancerze rozpadli się. Ona w podarte gałganki, a on w strzępy lutni. Oboje leżeli tu i tam. Fragmenty
                nieukończonej sonaty rozpaczy.</p>
            <p class="markParagraph">*</p>
            <p class="markParagraph markParagraph--link">
                <a class="header__link" href="https://www.youtube.com/watch?v=wScEFaoqwPM&t=2384s" target="_blank"
                rel="noreferrer noopener">
                D&D Ambience - Generic Dungeon<span class="header__span">(otworzy
                    się w nowej zakładce).</span></a>
            </p>
            <p class="paragraph">Naraz otworzył oczy. Skondensowana woda lepiła się do niego niby poranna rosa. Oddychał
                płytko i ciężko.
                Drżał na całym ciele. Był nagi i wychłodzony. Twarde obręcze dociskały go do mokrej, zimnej i płaskiej
                powierzchni. Pozbawiały możliwości wykonania choćby najmniejszego ruchu. Zamrugał kilka razy, by zetrzeć
                mgłę z oczu. Blada poświata fosforyzujących grzybów podpowiadała mu, że leży gdzieś głęboko w skalistych
                trzewiach ziemi. W oddali słyszał osypujące się kamienie i płynącą wodę. Chcąc się wyswobodzić, szarpnął
                obręcze i naraz przeszył go paraliżujący ból. Zdusił w sobie dotkliwe doznanie. Wtem wspomnienia
                uderzyły do
                głowy bolesnymi rozbłyskami.</p>
            <p class="paragraph">Runa uśmiechająca się do niego w karczmie. Dalla kochająca się z nim na werandzie.
                Freira wpadająca mu w
                ramiona na okręcie. Strzały przeszywające go na tarasie.</p>
            <p class="paragraph">- Wieczna uczta – wyszeptał tęsknie, gdy ból wreszcie minął.</p>
            <p class="paragraph">Wszechogarniające ciemności w żadnej mierze nie przypominały miejsca, w którym
                spodziewał się znaleźć. Był
                pewien, że poniósł chwalebną śmierć. Ta pewność tylko go dezorientowała. Doskonale pamiętał namiętne
                zbliżenie z Matką, Kochanką. Mora stanęła przed nim taka, jaką sobie wyobrażał. Uwodząca szalonym
                spojrzeniem i kusząca zimnym dotykiem. Wciąż czuł na ustach jej lodowaty pocałunek, więc w głowie
                zakołatało
                pytanie. Dlaczego nie ucztował z przodkami, tylko leżał w ciemnościach? Przykuty do skały. Napastowany
                przez
                złe myśli. Jedna szeptała mu do ucha, że został przeklęty, a namiętne doświadczenie Mory było jedynie
                iluzją. Druga śmiała się z niego uważając, że jego śmierć nie była dostatecznie zuchwała, przez co
                został
                strącony w nicość. Niebyt, w którego głuchym bezkresie błąkały się oszalałe z rozpaczy, zapomniane
                duchy. By
                przepędzić żerujący na nim obłęd, zaczął śpiewać. Pieśń stanowiła oręż w walce z lękami i
                wątpliwościami.
                Niesiony słowami walecznej poezji ujrzał ludzką twarz. Nie miał pewności, czy patrzy na istotę z krwi i
                kości. Głośniejszym śpiewem starał się odegnać ociekające rozpaczą przekonanie, iż nawiedziła go zjawa,
                by
                przywitać w niebycie. Tymczasem niewiasta zakrzątnęła się przy nim wzorem ponurej gospodyni
                przygotowującej
                stypę. Naraz drgnął zaniepokojony, poczuwszy na przyrodzeniu jej szorstki dotyk. W trupiej poświacie
                grzybów
                jawiła się koszmarnie niby upiór. Zsunęła mu napletek, po czym przyłożyła do żołędzi coś zimnego,
                mokrego i
                wijącego się niby pijawka. Tknięty nieprzyjemnym doznaniem, znów szarpnął się w obręczach. Bardziej ze
                złości niż bólu. To zimne i mokre coś wślizgnęło się mu do środka. Poza dotkliwym uczuciem rozpychania,
                nie
                powodowało żadnych dolegliwości, niemniej drążąc, nie dawało spokoju. W nagłym poczuciu zagrożenia warg
                mocno zacisnął mięśnie, jakby chciał zatrzymać strumień moczu. Żywił nadzieję, iż tym sposobem da odpór
                penetrującej go istocie. Niestety poczwara uparcie wpełzała w niego coraz głębiej. W końcu przecisnęła
                się
                dalej w kierunku prostaty, dając wrażenie silnego rozpierania. Wpełznąwszy w gruczoł, wywołała uczucie
                porównywalne do mocnego masażu kciukiem okolicy między moszną a odbytem. Nie było to bolesne doznanie,
                ale
                też nie należało do przyjemnych. Osiągnąwszy cel wędrówki, oślizgłe stworzenie umościło sobie gniazdo ze
                śluzu i krwi. W ślad za nim pełzło następne. Gospodarz nie znając zamiarów gości, miotał się targany
                narastającym niepokojem. Trzaski i chrupanie wypełniały mu głowę, kiedy kolejne stwory wpełzały w nią
                przez
                nos i uszy. Znacząc drogę gęstym śluzem, poważnie utrudniały oddychanie. Płukanie komory nosowej morską
                wodą
                pomogło, ale pozostawiło po sobie gryzący świąd i pulsujące pieczenie. Barbarzyńca długo jeszcze dławił
                się
                i prychał, a to dlatego, iż leżał na wznak z unieruchomioną głową.</p>
            <p class="paragraph">- Kim jesteś? – Warknął wściekle, gdy wreszcie odzyskał kontrolę nad oddechem. – Co mi
                robisz?</p>
            <p class="paragraph">Męcząca go śluzowatymi istotami kobieta nie odpowiadała. Nie miała dla niego nic poza
                surowym wyrazem twarzy
                i badawczym spojrzeniem. Uważnie obserwowała każdą jego reakcję, nacinając mu ciało w wielu miejscach.
                Ów
                zaczął nucić wrogo, gdy w jednej z ran poczuł wijącą się paskudę. Stwór drążył broczące krwią nacięcie,
                wywołując promieniujący do kości ból. Niezbyt silny, lecz uporczywy. Wkrótce kolejne monstra brnęły w
                głąb
                pootwieranych mięśni. Choć uwalniały tym kaskadę boleści, nie robiły większego wrażenia na rozdrażnionym
                awanturniku.</p>
            <p class="paragraph">- Gdzie ja jestem? – Jeszcze raz spróbował nawiązać kontakt z zadającą mu cierpienie
                kobietą. Ta jednak
                wciąż milczała. Kiedy już skończyła wpychać weń oślizgłe robactwo, zasklepiła krwawiące rany dziwacznym
                czymś, co przywodziło na myśl pomieszanie ośmiornicy z meduzą. Pulsując leniwie, kleiste istoty
                uśmierzały
                ból. Jeśli miały tym warga uspokoić, to rezultat swych działań mogły uznać za druzgoczącą porażkę.</p>
            <p class="paragraph">- Wracaj tu! – Krzyczał za odchodzącą w mrok oprawczynią. – Uwolnij mnie! Słyszysz!? –
                Wypełniający go
                strach nigdy wcześniej nie był taki lepki, zimny, słowem spaczony. To uczucie było dla niego zupełnie
                nowe i
                obce. Mierząc się z nim, odnosił wrażenie, iż przestaje być sobą albo że rodzi się w nim coś w rodzaju
                nowego ja. Drążące go istoty potęgowały to dojmujące uczucie przepoczwarzania. Chcąc je przezwyciężyć,
                próbował śpiewać. Liczył, że słowa pieśni pomogą mu utrzymać rozpadający się umysł. Niestety wersy hymnu
                rozsypywały się wraz z nim, a melodia zniekształcała w blaknącej pamięci. Jął się więc miotać w
                skrajnych
                emocjach. Tonął we własnym deformującym się jestestwie. Pogrążony w chaosie blednących uczuć i
                zanikających
                myśli, rozpaczliwie szukał odpowiedzi. Chciał ją odnaleźć, nim zgaśnie pytanie.</p>
            <p class="paragraph">Był żywy, martwy, czy może zaplątał się gdzieś pomiędzy?</p>
            <p class="paragraph">- Hagal Uruz. Dalla, Runa, Freira – powtarzał jak mantrę, zaciekle broniąc znaczenia
                tych słów przed
                osaczającą je pustką. Czas płynął bądź cofał się lub stał w miejscu. Nie potrafił tego określić,
                pochłonięty
                walką ze smolistymi mackami zapomnienia. – Hagal Uruz. Dalla, Runa, Freira – rozkojarzenie pogłębiało
                się,
                dając mu wrażenie zapadania w głęboki sen. – Hagal Uruz. Dalla, Runa, Freira – zawzięcie odpierał
                obezwładniające ataki niepamięci. – Hagal Uruz. Dalla, Runa, Freira – słownik wargów nie potrafił nadać
                znaczenia zwrotowi „poddać się”. Dlatego syn Hagalmory wciąż walczył, nie znając odwrotu. – Hagal Uruz.
                Dalla, Runa, Freira – desperacko zmagał się z amnezją. – Hagal… – moje ukochane, pomyślał z ciężkim
                żalem. –
                Dalla, Runa… Freira – rozpaczliwie trzymał się wspomnień. – Dalla… – ostatkiem sił osłaniał pamięć. –
                Runa…
                – jego serce płakało za niego, gdyż on już nie potrafił. – Frei...</p>
            <p class="paragraph">Oślizgłe monstra zrobiły swoje. Upadł wojownik, skoro nie odważył się wyznać miłości,
                kiedy był na to czas.</p>
        </div>
    </main>
</body>

</html>