<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css"
        integrity="sha512-NhSC1YmyruXifcj/KFRWoC561YpHpc5Jtzgvbuzx5VozKpWvQ+4nXhPdFgmx8xqexRcpAglTj9sIBWINXa8x5w=="
        crossorigin="anonymous" referrerpolicy="no-referrer" />
    <link rel="icon" href="../images/witchesLover.png">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=EB+Garamond:ital@0;1&display=swap" rel="stylesheet">
    <link rel="subdocument" href="episodes.html">
    <link rel="stylesheet" href="../css/episode.css">
    <title>Łzy Północy</title>
</head>

<body class="body">
    <a href="episodes.html" class="backToEpisodes">Wróć do spisu rozdziałów</a>
    <header class="header">
        <h1 class="header__title">Łzy Północy</h1>
        <h2>
            <a class="header__link" href="https://www.youtube.com/watch?v=jybMOFixk90" target="_blank"
                rel="noreferrer noopener">
                Dobrze się czyta przy Pirate Ship - ASMR Ambience<span class="header__span">(otworzy
                    się w nowej zakładce)</span></a>
        </h2>
    </header>

    <main>
        <div class="note">
            „Kiedy zaś zaproszą cię do siebie, serca pokażą serdeczne.
            Ogrzejesz się z nimi w cieple domowego ogniska.
            Poczęstują cię surowym mięsem i srogą gorzałą.
            Śmiać się z nimi będziesz przy skocznej zabawie.
            Nigdzie indziej nie usłyszysz takich pieśni i historii.
            Mocno wówczas trzymaj w swej pamięci prawdę,
            którą zapisuję na tych kartach dla ciebie i potomnych.
            To nie ludzie są, jeno demony w ludzkich ciałach zaklęte.”
        </div>
        <p class="comment">Fragment notatek anonimowego podróżnika, znaleziony na pustym okręcie dryfującym po wodach
            Morza Północnego.</p>
        <div class="textBlock">
            <p class="paragraph">Kupiecki galeon przecinał białe grzywy wzburzonych fal. Luk ładowniczy miał odkryty,
                nadbudówka rufowa
                była
                u niego wysoka, zaś galion prezentował się pod postacią chciwca gryzącego monetę.</p>
            <p class="paragraph">Dalla wymiotowała, przewieszona przez nadburcie. Marynarze wprost nie mogli się
                napatrzeć na jej długie
                nogi
                i krągłe pośladki. Łotrzyca czuła, jak mężczyźni miast uwijać się z robotą na trzeszczącym okręcie,
                dźgają
                ją od tyłu ociekającymi pożądaniem spojrzeniami. Przyjęła to z satysfakcją, choć wolałaby cieszyć się
                atencją w zgoła innych okolicznościach.</p>
            <p class="paragraph">Kapitan łajby, odpowiedzialny za powodzenie wyprawy, nie podzielał entuzjazmu załogi.
                Od samego początku
                był
                przeciwny wprowadzeniu kobiet na pokład. Zwłaszcza tak wulgarnie roznegliżowanych. Tą czarnowłosą,
                której
                imię wyleciało mu z głowy, poprosił o przyzwoitość zaraz gdy weszła na statek. Zrobił to najuprzejmiej
                jak
                potrafił, skoro Gościmił zabronił zwracać się do niej inaczej. Musiał więc zmielić przekleństwo w gębie,
                kiedy ta zeń zadrwiła w kilku słowach.</p>
            <p class="paragraph">- Chcesz, by najzgrabniejszy w świecie tyłek marnował się pod kawałkiem szmaty? Choćby
                ta ładna miała
                być? Co
                z ciebie za facet?</p>
            <p class="paragraph">Morski wyga zapamiętał uczyniony mu despekt. Też obiecał sobie, że przy byle pretekście
                rozprawi się ze
                wszystkimi trzema awanturniczkami.</p>
            <p class="paragraph">Później, w trakcie podróży, kiedy Dalla wymiotowała po raz kolejny, przyjaciółki gapiły
                się na nią,
                wsparte o
                grotmaszt.</p>
            <p class="paragraph">- Sądzisz, że… – sugestywnie podsunęła, Freira.</p>
            <p class="paragraph">- No coś ty – odparła Runa. – My, kobiety Hagalmory, nie rzygamy po owocnym zbliżeniu z
                mężczyzną.</p>
            <p class="paragraph">- Co więc chcesz mi powiedzieć? Że Dalla ma chorobę morską? – Freira uniosła brew w
                niedowierzaniu. –
                Córka
                wojny? Wilczyca Północnego Morza?</p>
            <p class="paragraph">Runie również jedno nie pasowało do drugiego.</p>
            <p class="paragraph">- Może po prostu czymś się struła – myślała głośno, słuchając jak Dalla każe iść precz
                zatroskanemu jej
                stanem Liznarowi. – Międzymorzanie z uwielbieniem wrzucają jedzenie nad ogień albo do wrzącej wody,
                kiedy my
                preferujemy surowiznę. Pewnie siadło coś dziewczynie na żołądku i uparcie nie chce zleźć.</p>
            <p class="paragraph">- Bzdura – Freira konfrontacyjnie złożyła ręce na piersi. – Dobrze wiemy, co się z nią
                dzieje. Zamiast o
                tym
                pogadać, wolimy głupio udawać, że problemu nie ma. Tymczasem on narasta i przybiera na sile. Czas
                powiedzieć
                sobie wprost. Tej walki nie wygramy. Z całej naszej trójki ty rozumiesz to najlepiej i tobie najłatwiej
                jest
                się z tym pogodzić.</p>
            <p class="paragraph">Między warginami zapadła chwila napiętej ciszy.</p>
            <p class="paragraph">- Uważasz, że mi na nim nie zależy? – Runa nie powiedziała tego ze złością. W jej
                głosie zagrało
                przygnębienie właściwe dla kogoś, kto od dawna niesie brzemię ponurego sekretu.</p>
            <p class="paragraph">- Nie chciałam – do szmaragdowych oczu Freiri napłynęły łzy. – Przepraszam –
                krwistowłosa awanturniczka
                uciekła do kajuty, by nikt z załogi nie zobaczył, że płacze.</p>
            <p class="paragraph">- Runa – Liznar podszedł do przyjaciółki, zaniepokojony.</p>
            <p class="paragraph">- Co tam, wojowniku z plującej ogniem i dyszącej mrozem krainy? – Łotrzyca usiłowała
                schować przed nim
                smutek w płaszczu jowialności. Ten jednak zbyt długo ją znał, by dać się zwieść pozorom.</p>
            <p class="paragraph">- Żaden ze mnie wojownik, skoro nie potrafię zwyciężyć zmory gnębiącej Dallę, zresztą
                nie tylko ją –
                ledwie
                przebił się z mdłą wesołością przez gorzki uśmiech. – Widzę przecież, że was coś dręczy, ale ty pewnie
                też
                nic mi nie powiesz. Hm? Babskie sprawy nie na mój chłopski łeb, co? – Tembr jego głosu i dotyk
                spojrzenia, a
                przede wszystkim słowa wprawiły Runę w iście przaśny humor.</p>
            <p class="paragraph">- Przytul swoją babę, chłopie – spragniona bliskości, wyciągnęła ręce i zaraz poczuła
                kojące ciepło
                oddanego
                przyjaciela. – Niech już będzie, że wojownik z ciebie gówniany, lecz tytułu świetnego kompana nikomu nie
                pozwolę ci odebrać – zdeklarowała pół żartem, pół serio, na co Liznar roześmiał się rubasznie. Zaraz
                ucałował ją w głowę, przytulił jeszcze mocniej, nie kryjąc się ze wzruszeniem. Potem obejrzał się na
                wciąż
                wstrząsaną torsjami Dallę.</p>
            <p class="paragraph">- Lepiej pójdę do niej, nim wyleci za burtę – zatroskał się na nowo, ale wesoło.</p>
            <p class="paragraph">- To ja skoczę zobaczyć, co z Freirą.</p>
            <p class="paragraph">- Runa – Liznar zatrzymał przyjaciółkę w półkroku, a ta odwróciwszy się utonęła w jego
                oczach.</p>
            <p class="paragraph">Kocham cię, wyznał łobuzerskim spojrzeniem.</p>
            <p class="paragraph">Wiem, odpowiedziała promiennym uśmiechem i w momencie odwróciła się do niego plecami.
                Nie chciała, by
                zobaczył, jak jej uśmiech więdnie, podlany łzami smutku.</p>
            <p class="paragraph">Kilka dni niemrawego bujania później, wyprawa ciągnęła się już bez erotycznych
                spektakli w wykonaniu
                Dalli.
                Ku rozczarowaniu załogi, czarnowłosa piękność przestała wymiotować. Do tego wraz z przyjaciółkami
                przepadła
                w kapitańskiej kajucie. Tyle dobrego, że Gościmił mógł wreszcie odpocząć od natrętnego kapitana. Nie
                musiał
                więcej wysłuchiwać, że z rozkojarzoną gołymi dupami załogą popłyną do dupy właśnie, a nie do amazonek.
                Wcale
                nie zawdzięczał tegoż wytchnienia boskiej opatrzności czy wyrozumiałości dziewczyn. Tak na prawdę
                diablice z
                północy, jak zwykł o nich mawiać sternik, miały go gdzieś. Morski bezkres zaś nie był aż tak nudny, by
                to on
                miał zniechęcić je do przebywania na pokładzie. Prawdziwym powodem, dla którego zeszły wszystkim z oczu,
                był
                ich przyjaciel. Siedząc w kajucie tylko w swoim towarzystwie liczyły, że łącząca je z nim więź ulegnie
                rozluźnieniu. Miały nadzieję, iż zaczną się od niego odzwyczajać. Przeczuwając nadchodzące, a
                zapowiedziane
                im znacznie wcześniej rozstanie, próbowały się doń psychicznie przygotować.</p>
            <p class="paragraph">Po kolejnym dniu ich nieobecności, Liznar zaczął dobijać się im do kajuty.</p>
            <p class="paragraph">- Dalla! – Wołał zaniepokojony. – Wpuściłaś mnie do świata duchów poprzez Matkę,
                Kochankę. Pamiętasz?
                Oberża, krew, balkon, pęknięta balustrada, błoto… Ej! – Rozzłościł się.</p>
            <p class="paragraph">- Liznar – głos Runy tłumiły drzwi. – Chcemy być teraz same. Zostaw nas, proszę.</p>
            <p class="paragraph">- Runa, co się dzieje? Już od wielu dni siedzicie zamknięte w tej przeklętej kajucie.
                Wpuśćcie mnie.</p>
            <p class="paragraph">- Liznar, uszanuj naszą prośbę.</p>
            <p class="paragraph">- Runa, posłuchaj… – awanturnik zaciął się, uświadamiając sobie jedno. Jeśli da się
                przyjaciółce wciągnąć
                w
                abstrakcyjną rozmowę, ta przekabaci go i odeśle przekonanego, że wszystko jest w porządku. Postanowił
                więc
                podejść ją w stylu Freiri. Sądził, że dziewczyna nie poradzi sobie w rzeczowej rozmowie i pozbawiona
                argumentów, wreszcie go wpuści. – Runa, czy nie mam dość silnej woli?</p>
            <p class="paragraph">Łotrzyca odezwała się dopiero po chwili ciszy, przetykanej smętnym trzeszczeniem
                statku.</p>
            <p class="paragraph">- O co ci chodzi?</p>
            <p class="paragraph">- Jak to, o co!? – Liznar nie wytrzymał, lecz zaraz się uspokoił. – Powiedziony na
                pokuszenie, wykazałem
                się
                opanowaniem, czyż nie?</p>
            <p class="paragraph">- No… – Runa przeciągła słowo, jakby zastanawiała się nad sensem tej rozmowy.</p>
            <p class="paragraph">- Nie no, tylko tak – ponaglił ją zniecierpliwiony. – Ile czasu spędziliśmy razem, nie
                roniąc nawet dnia?
                Przeszło rok będzie – sam sobie policzył, nie doczekawszy się odpowiedzi. – Runa jesteś tam? Runa!</p>
            <p class="paragraph">- Jestem – choć deski dzielących ich drzwi były solidne, jej smutek wyraźnie się przez
                nie do niego
                przebił.
                Zaskoczyło go to i kompletnie zbiło z tropu. Początkowo liczył, że wywiąże się dyskusja. Miał już nawet
                naprędce poukładane w głowie argumenty. Chciał powołać się na tradycję. Wszak chwaliło mu się to, że
                nieustannie kuszony nadzwyczaj urodziwymi wdziękami przyjaciółek, nigdy nie zachował się w stosunku do
                nich
                jak zwierzę. Marynarze na ten przykład, zupełnie sobie nie poradzili z ich powalającą prezencją, podczas
                gdy
                on wykazał się szacunkiem i powściągliwością. Dobrze znał Runę, więc założył, że zbiłaby jego argument,
                wypominając mu wszystkie dziewki, które wyobracał, odkąd się poznali. Na to też był przygotowany.
                Przekonaną
                o swoim zwycięstwie w dyskusji przyjaciółkę, zaskoczyłby pytaniem.</p>
            <p class="paragraph">Jak długo piłaby wodę w czasie zabawy, siedząc okrakiem na beczułce pysznego miodu?
                Trunek wówczas
                ciekłby
                jej po nogach, sącząc się przez szpary antałka. Słodkim zapachem i delikatną konsystencją uwiódłby ją w
                oka
                mgnienie. Liznar był dumny z chytrości tejże argumentacji, zwłaszcza że elokwencja nie była jego mocną
                stroną. W przekonaniu łotra, nikt by się nie oparł takiej pokusie. Tyle że po drugiej stronie drzwi,
                zamiast
                lubującej się w potyczkach na argumenty Freiri, stała Runa. Dziewczyna, która nigdy nie parowała ripost,
                tylko pozwalała się nimi dźgać. Przyjmowała to jednak w taki sposób, że atakujący tracił przywiązanie do
                swych racji i w następstwie tego porzucał je na dobre.</p>
            <p class="paragraph">- Runa – skołowany awanturnik przycisnął twarz do słonych desek. Do przyjaciółki mówił
                łagodnie i z
                żalem. –
                Czuję, jak potwornie jest wam źle i nie mogę znieść myśli, że nie ma mnie przy was. Zrozum, proszę. Nie
                radzę sobie z tym odtrąceniem. Runa – zawsze była dla niego cudownym kwiatem. Wprawdzie uzbrojonym w
                niezwykle niebezpieczne kolce, ale o bardzo delikatnych płatkach, które nie ulatywały jedynie pod czułym
                dotykiem. – Runa, jesteś tam?</p>
            <p class="paragraph">Znów zapadła chwila ciszy i jedynie galeon miał wtedy coś do powiedzenia. Trzeszczał
                leniwie, jakby nie
                chciało mu się płynąć.</p>
            <p class="paragraph">- Jestem – łotrzyca odezwała się wreszcie. Choć tylko jednym słowem, Liznar usłyszał
                jej płacz.
                Łzy północy padają rzadziej niż pustynny deszcz, pomyślał, głęboko poruszony.</p>
            <p class="paragraph">- Runa – mówił z oddaniem. – Ja wiem, że nadaję się jedynie do ścinania łbów,
                karczemnego mordobicia i
                opróżniania beczek z miodu, ale... – urwał w nadziei, że po tym, co powie, drzwi kajuty otworzą się. –
                Jeśli
                jakoś mogę pomóc, proszę pozwól mi.</p>
            <p class="paragraph">Znowu ta przeklęta cisza i to irytujące trzeszczenie.</p>
            <p class="paragraph">Warg wtulał się w pachnące solą i żywicą drzwi. Słuchał szumu fal obmywających okrętowe
                burty. Nie chciał
                odchodzić, ale też nie miał już zamiaru wyłamywać stojącej mu na drodze przeszkody. Napierał czołem na
                deski. Wyobrażał sobie Runę. Jej spływające po plecach włosy, długie aż do kolan. Potrafił patrzeć na
                nie
                całymi godzinami i zawsze wcześniej prosił o pozwolenie, gdy chciał ich dotknąć. Runa nigdy mu nie
                wyznała,
                że męczy się z nimi wyłącznie dla niego. Napierając na drzwi, oczyma wyobraźni widział skąpane we łzach
                policzki przyjaciółki. Tamtego wieczoru na kupieckim galeonie, raz jeszcze zapragnął usłyszeć jej głos.
            </p>
            <p class="paragraph">- Liznar – zareagował nań łapczywie niby skazaniec na łyk wody, ale to była łyżka
                dziegciu. – Liznar,
                zostaw
                nas same. Proszę, zrób to dla mnie – zrób to dla siebie, Runa dodała w myślach.</p>
            <p class="paragraph">Wargowie byli barbarzyńcami wielbiącymi walkę, zniszczenie i śmierć. Serca zamarzały im
                już w
                dzieciństwie,
                przez co nie czuli niczego poza rządzą gwałtu i mordu. Tak o nich mawiano. Liznar i Runa, wtuleni w
                okrętowe
                drzwi gdzieś na bezkresnym morzu, zadawali temu kłam.</p>
            <p class="paragraph">- Śpij spokojnie – odezwał się warg. – Śnij o Matce, Kochance – pocałował słoną deskę,
                wyobrażając sobie,
                że
                to usta warginy. Czekał, lecz nie dostał odpowiedzi, więc ze ściśniętym sercem odstąpił, by
                poszukać ulgi w chłodzie nocnego wiatru.</p>
            <p class="markParagraph">*</p>
            <p class="paragraph">Łysy jak kolano majtek, żeglarski debiutant bez pojęcia o morskich niebezpieczeństwach,
                stał na parapecie
                falszburty. Księżycowy blask odbijał się od jego łysiny. Jedną ręką trzymał się liny, a drugą
                nieroztropnie
                masturbował. Tuż przed orgazmem, głośno i wulgarnie wspominał wymiotującą Dallę. W chwili spełnienia,
                ktoś
                nagle złapał go za gardło i cisnął nim o pokład. Przerażony, zatchnął się od upadku. Dopiero gdy warg
                rozmasował mu przeponę, odzyskał oddech. Zaraz awanturnik znów go złapał i uniósł niby szmacianą lalkę.
                Przyciśniętego do masztu spytał, czy ma jakiegoś boga, lecz ten nic mu nie odpowiedział, zdławiony
                strachem
                o życie. Zniecierpliwiony dręczyciel przetarł nim pokładowe deski i wyciągnął na nadburcie. Dygoczący
                majtek
                mógł obejrzeć sobie morską toń z pozycji sugerującej rychłe spotkanie z mroczną głębią.</p>
            <p class="paragraph">- Rany Boskie – wizgał, patrząc wielkimi ze strachu oczami na ocierającą się o kadłub
                otchłań.</p>
            <p class="paragraph">- No właśnie – Liznar uśmiechnął się łobuzersko. – Rany boskie – przedrzeźnił. – Wy
                południowcy macie
                tych
                swoich bogów, nieprawdaż? – Naraz zirytował się, skoro roztrzęsiony dyletant wciąż rzęził, zamiast
                mówić. –
                Macie czy nie? – Nalegając na odpowiedź, wychylił nieszczęśnika za burtę. Majtek ze wszystkich sił
                starał
                się uspokoić. Wszak jeśli barbarzyńca natychmiast nie usłyszy odpowiedzi, wyrwie mu głowę razem z
                kręgosłupem i zrobi sobie z nich pasek. Takie przekonanie kołatało łysemu w głowie. Kiedy ów wreszcie
                złapał
                oddech, z miejsca wypalił, że tak. Że mają. On też ma. Potem już tylko leżał poddańczo, wygięty na
                parapecie
                i dyszał, zlękniony o swój los. U progu żeglarskiej kariery ni raz przez myśl mu nie przeszło wyprawiać
                się
                na Morze Północne, a to właśnie z obawy przed wargami. Aliści los sobie zeń zażartował i barbarzyńca z
                upiornej Hagalmory dorwał go na południowych wodach. Na szczęście jego odpowiedź okazała się na tyle
                satysfakcjonująca, iż warg wreszcie przestał miażdżyć mu gardło.</p>
            <p class="paragraph">- Zmiataj pod pokład, sprośniku – Liznar puścił zbereźnika. – Módl się, by twoje
                dryfujące nasienie nie
                zwabiło czetlic – dorzucił, spoglądając zawadiacko na mieniący się w księżycowym blasku bezkres. – Nawet
                tyłek Dalli nie może się równać ze śpiewem morskich panien – pożegnał czmychającego majtka uśmiechem
                zwiastującym spienioną śmierć pod szalonym niebem.</p>
            <p class="paragraph">Wspomniane przez niego istoty przypominały syreny. Jednak ich łuskowate ogony bardziej
                były wężowate niż
                rybie. Ponadto w przeciwieństwie do syren, czetlice odznaczały się wyjątkowo haniebną naturą, dosłownie
                rozsmakowane w miłości. Ulubione danie tychże demonic stanowił mężczyzna przyprawiony miłosnym urokiem,
                który nań rzucały. Potencjalnym ofiarom fatalnych kochanek jedno można by rzec na pocieszenie, jeśli nie
                na
                zachętę. Otóż przed przystąpieniem do właściwej konsumpcji, morskie panny zgoła inaczej raczyły się
                nieszczęsnym absztyfikantem, to jest posiłkiem.</p>
            <p class="paragraph">Już następnego dnia rozpętał się sztorm. Choć żeglarze robili, co mogli, nie zdołali
                przed nim uciec.
                Wściekły front był dużo szybszy od trójmasztowego galeonu. Okręt bujał się na potężnych falach, które
                raz za
                razem z ogłuszającym impetem przelewały się przez pokład. Błyskawice z rozdzierającym trzaskiem
                rozcinały
                niebo. Czarne chmury kotłowały się nad głowami walczących o przetrwanie ludzi.</p>
            <p class="paragraph">- Gdybyście, Gościmile, nie zabrali na statek gołych bab, nie wpadlibyśmy w to
                szaleństwo! – Przygadał
                kupcowi kapitan, mocując się ze sterem.</p>
            <p class="paragraph">- Kiedy one już nikogo nie rozpraszają od dobrych sześciu dni! – Wąsacz przekrzykiwał
                burzę, trzymając
                się
                kurczowo balustrady kapitańskiego mostku. – Siedzą przecież w kajucie!</p>
            <p class="paragraph">Wtem nagłe i niespodziewane uderzenie fali, omal nie oderwało starego marynarza od
                steru.</p>
            <p class="paragraph">- Nie ma znaczenia gdzie siedzą! Baba na statku przynosi pecha, ot co! – Skwitował
                rozzłoszczony żeglarz,
                opiwszy się morskiego specjału. Tymczasem spłukiwany deszczem Liznar, z całych sił ciągnął linę
                grotmasztu.
                Naraz potężny strumień wody zmył go z pokładu prosto do półotwartego luku bagażowego. Wraz z nim między
                skrzynie wpadło kilku innych marynarzy. Jeden z nich miał pecha. Upadając, rąbnął głową o kant skrzyni.
                Kiedy reszta zbierała się na nogi, dryfował martwy w sięgającej wyżej kolan wodzie. Na szczęście ładunek
                był
                dobrze przymocowany do statku, więc ciężkie skrzynie nie groziły zmiażdżeniem pozostałym przy życiu
                ludziom.
                Nie mogli jednak czuć się bezpieczni i to wcale nie z powodu szalejącego sztormu. Walcząc o równowagę na
                rozbujanym okręcie, patrzyli skonsternowani na śliczną dziewczynę. Skóra u niej biała była niczym śnieg,
                a
                włosy miała zielone jak glon. Jej dolna część ciała przypominała rybi, nieco wężowaty ogon. Siedziała na
                jednej ze skrzyń, sprawiając wrażenie zakłopotanej. Prezentowała się przecież dość obscenicznie, jakby
                właśnie skapitulowała przy próbie wciśnięcia się w zbyt ciasną kieckę, dotarłszy z nią ledwie do połowy
                ud.
                Zagapieni na urzekającą postać marynarze, przez całe swoje dotychczasowe żeglarskie życie nie naoglądali
                się
                tylu kuszących nagości, co podczas tego jednego rejsu. Epatująca golizną istota jęła mamić ich słodkim
                śpiewem. To, że w tym czasie ryk sztormu zagłuszał jej głos, nie miało żadnego znaczenia. Fale
                dźwiękowe,
                dobywające się dziewczynie z gardła, bez przeszkód docierały żeglarzom do głów. Oczarowani mężczyźni
                szli
                bezwolnie na pokuszenie, gdy nagle brodaty łotr wpadł między nich, wyskoczywszy spomiędzy skrzyń.
                Śpiewając
                ciężkim głosem, walił ich wszystkich po gębach, pozbawiając przytomności. Potem pogrążony w śpiewnym
                transie, wrzucał nieprzytomnych na skrzynię, by się nie potopili w przelewającej się przez luk wodzie.
                Morska istota patrzyła na niego zaniepokojona, nie przerywając zmysłowego śpiewu. On również śpiewał,
                tyle
                że bojowo, wręcz dziko, jakby szykował się do walki na śmierć i życie. Jednak zamiast atakować mamiącą
                go
                postać, wygramolił się z powrotem na pokład. Ryczał przy tym wściekle, dając odpór wdzierającym się mu
                do
                głowy falom kuszącego głosu. Gdy już znalazł się poza ich zasięgiem, pognał do kapitańskiej kajuty.
                Właściwie to potoczył się, usiłując zachować równowagę na rozbujanym statku.</p>
            <p class="paragraph">- Dziewczyny! – Krzyczał gorączkowo, łomocząc w chłostane deszczem drzwi. – Pod
                pokładem mamy czetlicę!
                Pomóżcie, nim wygubi całą załogę!</p>
            <p class="paragraph">Wychowanki Hagalmory, choć świetnie znały się na żegludze, gdzieś miały wcześniejsze
                prośby Gościmiła o
                pomoc w ucieczce przed sztormem. Natomiast wezwane przez kompana do walki, zareagowały zupełnie inaczej.
                Uzbrojone, natychmiast wypadły z kajuty, gotowe rozsiekać morską istotę, lecz Liznar niespodziewanie
                stanął
                im na drodze.</p>
            <p class="paragraph">- Chcecie zarżnąć goszczącą nas gospodynię w jej własnym domu? – Spytał z pretensją w
                głosie.</p>
            <p class="paragraph">Sztorm nagle szarpnął okrętem mocniej, omal ich wszystkich nie przewracając.</p>
            <p class="paragraph">- Jak widać, gospodyni chce nas wyrzucić! – Skonstatowała gniewnie, Freira.</p>
            <p class="paragraph">- Nie zabijajcie jej – Liznar wciąż obstawał przy swoim. – Jesteście kobietami. Jej
                śpiew nic wam nie
                zrobi.</p>
            <p class="paragraph"> - Dobrze, że nam powiedziałeś – ugryzła go sarkazmem Dalla, przypominając mu, że o
                czetlicach wiedzą
                więcej
                od niego. Jednak on uparcie nalegał, by nie zabijać uwięzionej pod pokładem istoty.</p>
            <p class="paragraph">- Wynieście ją z luku towarowego i…</p>
            <p class="paragraph">Galeonem znów zarzuciło. Tym razem tak mocno, że Liznar się przewrócił, Runa zaś
                niechcący nań wpadła,
                rozbijając mu kolanem łuk brwiowy.</p>
            <p class="paragraph">- Wszystko w porządku? – Spytała, oglądając jego zakrwawioną twarz.</p>
            <p class="paragraph">- Pewnie, że tak – odparł nieprzyjemnie, jakby urażony jej troską. – Zabierzcie
                czetlicę na…</p>
            <p class="paragraph">- Nie będziemy niańczyć twojej nowej dupy! – Warknęła Dalla i zaraz krzyknęła do
                przyjaciółek,
                mobilizując
                je do walki.</p>
            <p class="paragraph">- Dalla! – Ryknął Liznar, podnosząc się z desek. To nie był zwyczajny, nawołujący
                dziewczynę do
                opamiętania
                krzyk. Awanturnik rzucił ostrzeżenie. Ta więc zatrzymała się i odwróciła do niego, gotowa na wszystko,
                tyle
                że jemu nawet przez myśl nie przeszło z nią walczyć. Nie bał się przegranej i śmierci, wręcz przeciwnie.
                Myśl o tym, że to właśnie Dalla mogłaby go pchnąć w objęcia Matki, Kochanki, tylko podkręciłaby jego
                entuzjazm. Nie tutaj jednak i nie teraz. Jeśli mieliby się ze sobą zetrzeć w walce, to tylko na
                Płaskowyżu
                Chwały. W zgodzie z tradycją Hagalmory. – Nie pojmuję tego, co się między nami dzieje, dziewczyny –
                podjął,
                patrząc z wyrzutem na przyjaciółki. – Skoro nie chcecie mi pomóc, sam uratuję tę przerażoną istotę.
                Zrobię
                to, choćbym miał przy tym głupio zginąć i przez to pożegnać się z szansą na wieczne ucztowanie – kolejne
                mocne szarpnięcie wypchnęło go spomiędzy dziewczyn. Zastanawiając się, czy wciąż widziały w nim
                przyjaciela,
                zszedł pod pokład.</p>
            <p class="paragraph">Warginy agresywnie spojrzały po sobie, bez mała skore do kłótni, lecz chłód deszczowego
                bicza szybko
                ostudził emocje.</p>
            <p class="paragraph">- Kurwa – sfrustrowana Dalla wbiła topór w krawędź trzaskających na wichrze drzwi,
                przygwożdżając je do
                ościeżyny.</p>
            <p class="paragraph">Łotr kroczył ostrożnie, by nie stracić równowagi na rozkołysanym okręcie. Zmierzał ku
                niespokojnie
                wpatrującej się weń czetlicy. Uniesionymi rękami pokazywał, iż nie ma wobec niej złych intencji.
                Łagodnym
                śpiewem starał się dać do zrozumienia, że wrócił, by pomóc. Nie był pewien, czy morska istota pojmuje
                jego
                zamiary. Nie śpiewała, ani nawet nie nuciła, więc uznał, że nie będzie mamić i jest gotowa przyjąć
                pomoc.
                Kiedy miał już ją na wyciągnięcie ręki, wskoczyła na niego, zaskakująco silna. W kościach poczuł, że bez
                trudu mogłaby mu je wszystkie pogruchotać.</p>
            <p class="paragraph">- Zaniosę cię do morza. Wrócisz do domu – obiecał troskliwie. Czetlica uczepiła się go
                boleśnie mocno,
                lecz
                nie dawał tego po sobie poznać.</p>
            <p class="paragraph">- Dom – wyszeptała śpiewnie, zaciekawiona jego przemoczoną brodą. – Dom – powtórzyła i
                zagryzła dolną
                wargę
                w psotnym uśmiechu.</p>
            <p class="paragraph">Nieustający sztorm bujał łajbą wściekle, niemniej warg szedł w miarę stabilnie. Wtulona
                weń czetlica
                zgrabnym ogonem łapała równowagę za nich oboje. Wchodząc na pokład, Liznar niósł ją na rękach jakoś tak
                tkliwie, jakby byli młodą parą. Marynarze gapili się na nich nie wiedząc, co myśleć. Morskie panny znali
                jedynie z opowiadań i pieśni. Gdy wreszcie ujrzeli jedną z nich na własne oczy, nie mieli pojęcia, jak
                się
                zachować. Zatkać uszy, na wypadek gdyby chciała ich omamić, czy lepiej stać bez ruchu, żeby jej nie
                prowokować? Jednego byli pewni i wszyscy co do tego zgodni. Pod śliczną buźką niewiniątka kryła się
                zabójczo
                drapieżna istota. Natomiast o stojących demonicy na drodze, trzech córach wojny, nie można było
                powiedzieć,
                że miały niewinne buzie. Piękne na pewno, ale otwarcie składające obietnicę okrutnej i niekoniecznie
                szybkiej śmierci.</p>
            <p class="paragraph">- Dajcie spokój, dziewczyny! – Liznar przekrzykiwał zawieruchę. – Czetlica obejmuje
                mnie za szyję! Jest
                bardzo silna! Złamie mi kark niby suchą gałązkę, jeśli poczuje się zagrożona!</p>
            <p class="paragraph">- Dopiero co zdeklarowałeś, że jesteś gotów głupio umrzeć! – Wypomniała mu Dalla, zła
                jak osa. – Kiedy
                wreszcie przestaniesz myśleć fiutem, co?! Będziesz od dziś nosił na rękach wszystko, co ma cipę?!</p>
            <p class="paragraph">Czetlica syknęła groźnie, hamując zbliżającą się doń łotrzycę. Liznar postąpił jeden
                krok w tył. Nie dał
                się
                sprowokować kąśliwej przyjaciółce.</p>
            <p class="paragraph">- Podejdę do falszburty, Dalla – mówił powoli i spokojnie, chcąc załagodzić atmosferę.
                – Wypuszczę ją do
                morza i będzie po sprawie.</p>
            <p class="paragraph">Rozsierdzona awanturniczka parsknęła prześmiewczo.</p>
            <p class="paragraph">- Słyszałyście, dziewczyny? Wypuści ją – od wzbierającej weń wściekłości zgrzytnęła
                zębami. Zaczęła też
                intensywniej oddychać. – Trzymajcie mnie, bo nie wytrzymam – patrzyła na Liznara wrogo, jakby chciała go
                zasztyletować spojrzeniem. – Ty naprawdę nadajesz się jedynie do rżnięcia i zarzynania, ośle jeden.</p>
            <p class="paragraph">Runa spokojnie, by nie rozjuszać morskiej istoty, zbliżyła się do przyjaciółki.
                Położyła jej rękę na
                ramieniu. Chciała ją tym nieco uśmierzyć, ale też w razie czego powstrzymać. Czetlica nie spuszczała ich
                z
                oczu. Wtulając się w Liznara jeszcze mocniej, sprawiała mu większy ból. Ów tłumił w sobie dotkliwe
                doznanie,
                by nie zaogniać sytuacji.</p>
            <p class="paragraph">- Ty ją będziesz chciał wypuścić, ale ona ciebie nie – Freira tłumaczyła kompanowi
                chłodno i rzeczowo. –
                Nie
                widzisz tego, co my, bo trzymasz tę morską łajzę na rękach. Jej cycki przesłaniają ci widok. Tymczasem
                cieknie z niej jak z rozgniecionej pomarańczy. Ogon mieni się szkarłatnym odcieniem. Jest w rui i nie
                wpadła
                na statek przypadkiem. Jesteś dla niej samcem alfa pośród mężczyzn, na których zapolowała. Aż dziw
                bierze,
                że wywłoka dorwawszy cię, jeszcze nie zaczęła się ślinić.</p>
            <p class="paragraph">Liznar patrzył na przyjaciółkę i widać po nim było, iż zupełnie go nie interesowało, co
                wargina mówi.
                Dało
                się też zauważyć, że jest czymś błogo zaskoczony, jakby ukojony.</p>
            <p class="paragraph">- Wreszcie się do mnie odezwałaś, Freira – zauważył wesoło i zaraz spochmurniał. –
                Ignorowałaś mnie przez
                ostatnie dni – stwierdził sucho. – Teraz nagle nie jest ci obojętne, co czetlica ze mną zrobi? – Spytał
                zjadliwie. Nie chciał, ale demonica wciąż sprawiała mu ból, przez co z wolna tracił nad sobą panowanie.
            </p>
            <p class="paragraph">Freira nie odpowiedziała od razu, tylko spojrzała gdzieś w bok, szukając właściwego
                argumentu. Liznar nie
                dostrzegł tego, co zauważyły Runa z Dallą. Tyleż jego słowa, ileż emocje, w jakich zostały
                wypowiedziane,
                okrutnie zabolały krwistowłosą warginę.</p>
            <p class="paragraph">- Ta morska suka najpierw da ci rozkosz, a potem śmierć niegodną syna Hagalmory. Sam
                zdecyduj, co dla
                ciebie
                najlepsze – nie czekając na reakcję przyjaciela, skierowała się do kajuty.</p>
            <p class="paragraph">- Gdzie idziesz, Freira? Stój! – Zawołała zań Dalla, lecz ona nie słuchała. Nie
                potrafiła sobie poradzić
                emocjonalnie z całą tą sytuacją, więc uciekła. Nie czuła się gotowa na takie wyzwania. – Kurwa! –
                Zaklęła
                czarnowłosa łotrzyca. – Runa pomożesz mi odrąbać tę mokrą pizdę od naszego faceta?</p>
            <p class="paragraph">- Ha! – Ucieszył się Liznar złowróżbnie. – Znów jestem wasz. A już się bałem, że nie
                zdołamy dopełnić
                złożonych Matce, Kochance ślubów, Dalla – tym razem doskonale zdawał sobie sprawę, jak bardzo ubódł
                przyjaciółkę. I to tę, co bez istotnego powodu potrafiła wpaść w furię. Był więc pewien, że furiatka
                zaraz
                zarąbie czetlicę i jego przy okazji. Dlatego absolutnie zaskoczony patrzył na nią, kiedy ta ze złością
                odrzuciła oręż i podeszła do nadburcia. Stanąwszy tyłem do wszystkich, utonęła spojrzeniem w z wolna
                uspokajającym się morzu. Objęła się jakby z zimna. Runa od razu zrozumiała, co się z nią dzieje i czego
                nie
                chciała Liznarowi pokazać. Gdy ją przytuliła, ich kompan do reszty zgłupiał. Wychowany w chłodzie
                północy
                nie potrafił się odnaleźć na tej huśtawce nastrojów. Bujał się nań razem z dziewczynami, odkąd Gościmił
                zaproponował im wspólną podróż do Amazonii. Wiele razy się spierali, ale nigdy wcześniej nie wpadali w
                takie
                skrajności.</p>
            <p class="paragraph">- Dom – przypomniała o sobie czetlica. Zalotnie bawiła się brodą warga, lecz on nie
                reagował, pochłonięty
                tym, co działo się z Dallą. Pragnął jak najszybciej spojrzeć przyjaciółce w oczy. Był szalenie ciekaw
                prawdy
                o sobie, którą mógłby w nich zobaczyć. Chcąc pozbyć się stojącej mu na przeszkodzie czetlicy, szerokim
                gestem wskazał morze.</p>
            <p class="paragraph">- Dom – powiedział zachęcająco, ale morska istota ociągała się ze skokiem za burtę.
                Ewidentnie nie miała
                zamiaru porzucić mężczyzny, który ją uratował. Nucąc kusząco, sprowadziła sobie jego rękę tuż pod
                pośladki,
                gdzie poczuł, jaka była dla niego mokra.</p>
            <p class="paragraph">Freira miała rację. Czetlica nie po to wpadła na statek, by do morza wracać samotnie.
                Skoro zaś Liznar
                miał
                na tyle silną wolę, by oprzeć się mamiącej pieśni, podeszła go innym sposobem. Jej śluz przeniknął mu
                przez
                skórę i szybko dokonał tego, czego nie zdołały zrobić usta. Zaczarowany warg naraz stracił świat z oczu.
                Morska panna nie przestawała się doń mizdrzyć, a on kompletnie zapomniał o przyjaciółkach. Szczęśliwie
                dla
                niego, one wciąż o nim pamiętały. Jedną nogą był już za burtą, gdy nagle Dalla złapała go za rękę. Runa
                w
                tym czasie uderzyła głową demonicę prosto w twarz. Rozwścieczona istota błyskawicznym ciosem posłała
                awanturniczkę na deski, a wtedy zza pleców Liznara wyłoniła się Freira. Żegnając czetlicę lodowatym
                spojrzeniem, wepchnęła jej miecz w rozdziawione z zaskoczenia usta. Ostrze przeszło przez głowę na
                wylot,
                stając się rynną dla szkarłatnego strumienia krwi. Morska panna naraz zastygła w bezruchu, wydając z
                siebie
                rozpaczliwy jęk. Martwa, spłynęła z niedoszłego kochanka prosto w głębiny. Tymczasem Dalla siłowała się
                z
                Liznarem, który, nadal zauroczony, chciał wskoczyć za demonicą do wody. Freira musiała pomóc odciągnąć
                go
                pod maszt. Potem podbiegła do zbierającej się z desek Runy. Sieknięta przez morską pannę łotrzyca miała
                pękniętą skórę na policzku i solidnego krwiaka pod okiem.</p>
            <p class="paragraph"> - Będę żyć – wymamrotała, wciąż oszołomiona.</p>
            <p class="paragraph">- Pewnie, że będziesz – Freira stęknęła, stawiając ją na nogi. – Chodź. Trzeba ci to
                opatrzyć – już miała
                odprowadzić ranną do kajuty, gdy Dalla doń przyskoczyła, usadziwszy omamionego Liznara pod grotmasztem.
            </p>
            <p class="paragraph">- Jednak wróciłaś, szelmo – mocno przytuliła krwistowłosą awanturniczkę.</p>
            <p class="paragraph">- Miałabym darować tej morskiej suce?</p>
            <p class="paragraph">Dalla uścisnęła ją jeszcze mocniej.</p>
            <p class="paragraph">- Dobrze mówisz, siostro. Na pohybel mokrym wywłokom – mina furiatce zrzedła, dopiero
                gdy spojrzała na
                siedzącego pod masztem kompana. Tenże dalej omamiony, bawił się czymś, co mu się gdzieś wcześniej
                przykleiło
                do buta. Chichotał przy tym tak durnowato, jakby był upośledzony. Dalla nie mogła na niego patrzeć. – Ja
                pomogę Runie. Ty zostań z Liznarem – zarządziła przekonana, że nie chce i kompletnie nie nadaje się do
                niańczenia szwankujących na umyśle ludzi.</p>
            <p class="paragraph">- Chyba zwariowałaś – oburzyła się Freira. – Nie zostanę z nim.</p>
            <p class="paragraph">- Już raz przed nim zwiałaś do kajuty – Dalla nie ustępowała. – Ile tak będziesz
                uciekać, co? Czas, żebyś
                i
                ty zmierzyła się z własnymi demonami. Po za tym, ja mam na dziś serdecznie dość związanych z nim emocji.
            </p>
            <p class="paragraph">Pozbawiona argumentów Freira została sama z głupkowato uśmiechającym się do niej
                przyjacielem. Usiadła
                więc
                naprzeciw niego i skulona wpatrywała się w jego oszołomione oczy.</p>
            <p class="paragraph">- Mógłbyś już taki głupi pozostać – mówiła doń swobodnie, wiedząc że w obecnym stanie
                niczego nie
                zrozumie.
                – Głupiego wiedźmy nie zechcą – ujęła go za rękę, chcąc wreszcie wyrzucić z siebie drążącą ją tajemnicę.
                – O
                nie, nie, nie… Mój kochany. Nigdzie nie idziesz – posadziła Liznara z powrotem na deskach. – Będziemy
                tutaj
                siedzieć, aż ci przejdzie – przyjaciel uśmiechnął się do niej rozbrajająco, a ona uświadomiła sobie, jak
                dobrze się poczuła, mówiąc do niego „mój kochany”. Zaraz spróbowała wygnać z siebie to uczucie błogości.
                Jednak uparte cholerstwo nie chciało z niej wyleźć, wywołując przyjemne ciarki w całym ciele.</p>
            <p class="paragraph">Tymczasem okręt na dobre rozstał się ze sztormem. Pozostawiona daleko w tyle burza była
                już tylko
                mruczącym
                na horyzoncie wspomnieniem. Czas znów płynął wolno. Marynarze doprowadzali do porządku sponiewieraną
                łajbę,
                kapitan zaś tradycyjnie wydzierał się na nich przy byle okazji. Freira przyglądając mu się z
                politowaniem,
                wciąż siedziała przy omamionym przyjacielu. Upewniwszy się, że nikt na nich nie patrzy, wtuliła się w
                słabującego na umyśle łotra. Nie żeby się tego wstydziła. Nic podobnego. Wiele razy z kompanem
                obmacywali
                się w rozerotyzowanym żarcie na oczach innych, ale tutaj pod masztem, to było co innego. Pierwszy raz
                doświadczała z nim czegoś tak intymnego i nie chciała się z tym afiszować. Zarumieniona obejrzała się
                raz
                jeszcze, by sprawdzić, czy na pewno nikt ich nie widzi. Gościmił przepadł gdzieś pod pokładem, żeglarze
                uwijali się jak w ukropie, a kapitan skrobał się po rzyci, zagapiony w horyzont. Nikt nie patrzył.
                Łotrzyca
                ośmielona absolutnym brakiem czyjejkolwiek uwagi pocałowała nierozgarniętego awanturnika. Właściwie to
                starała się pocałować. Jego permanentnie głupawy uśmiech utrudniał sprawę. W końcu odpuściła, gdyż
                poczuła
                się ciut zażenowana, jakby go molestowała.</p>
            <p class="paragraph">Dobrze, że Dalla z Runą mnie teraz nie widzą, znów się zarumieniła zerkając w kierunku
                kapitańskiej
                kajuty.
                Westchnąwszy wzięła pomylonego brodacza pod rękę i wtuliła się w niego jeszcze mocniej. Rozkoszując się
                ciepłem jego ciała, patrzyła w niebo. Słoneczne promienie przebiły się przez potargane chmury. Muśnięte
                przezeń morze jęło migotać w dali. Freira zapragnęła wtedy, by sztorm powrócił. By poniósł okręt na
                nikomu
                nieznane wody albo na dno. Byle dalej od wiedźm i rzuconej przez nie klątwy.</p>
            <p class="paragraph">Wieczorem okazało się, że powrót Liznara do normalności nie jest taki szybki i
                oczywisty, jak zakładała.
                Patrząc na niego, rzucającego się w koszmarze, próbowała przypomnieć sobie wszystko, co wiedziała o
                czetlicach. Razem z Dallą i Runą siedziała przy nim na łóżku w kapitańskiej kajucie. Wspólnymi siłami
                próbowały uspokoić sen, z którego nie potrafił się wybudzić.</p>
            <p class="paragraph">- Nic z tego nie rozumiem – mówiła z niepokojem, gładząc śniącego po brzuchu. – Nie
                przypominam sobie,
                żeby
                ktoś po spotkaniu z czetlicą tak długo pozostawał pod wpływem jej uroku. Tym bardziej zapadał w pełen
                koszmarów, zaklęty sen.</p>
            <p class="paragraph">- A ktoś w ogóle przeżył spotkanie z morską panną? – Spytała Runa ze zwątpieniem w
                głosie, trzymając za
                rękę
                szamoczącego się we śnie Liznara. Freira spojrzała na nią skonfundowana, a Dalla przewróciła oczami.</p>
            <p class="paragraph">- Runa, ty to potrafisz rozpieprzyć człowiekowi świat jednym zdaniem – podsumowała
                czarnowłosa wargina,
                głaszcząc po głowie walczącego we śnie awanturnika. – To mizianie nie ma sensu – zniecierpliwiła się,
                kiedy
                Liznar znów wierzgnął gwałtownie, jakby ktoś przypalił go żelazem. – Trzeba zastosować mocniejszy środek
                zaradczy – uznała tonem godnym doświadczonej medyczki. Nie czekając na reakcje dziewczyn, zsunęła
                przyjacielowi spodnie i uraczyła go oralną pieszczotą. Runa z Freirą zapatrzyły się na nią z
                ciekawością. –
                Freira, daj wina – zażyczyła sobie po chwili, oderwawszy się od nabrzmiewającej męskości. Obdarowana
                kryształową karafką, połowę jej zawartości wylała Liznarowi na przyrodzenie. Resztę wypiła i też
                przepłukała
                nią usta. – Wciąż czuję smak tej wywłoki – wyjaśniła zdumionym przyjaciółkom swoje zachowanie. Freira
                zmarszczyła brwi, Runa parsknęła śmiechem. Potem obie śmiały się do rozpuku, jakby zupełnie zapomniały o
                męczonym przez koszmary przyjacielu. Dalla również się uśmiała. Pieszcząc Liznara przekonywała, że on
                naprawdę zalatuje, jak to ujęła, morską kurwą. – Same skosztujcie, skoro mi nie wierzycie –
                zaproponowała.
                Roześmianą Freirę nie trzeba było dwa razy namawiać. Łotrzyca najpierw sprawdziła, czy Liznar aby na
                pewno
                śpi. Potem z odrobiną obawy, że się obudzi, rozpoczęła test. Ze spojrzeniem ekspertki ujęła fallusa i
                pociągnęła językiem po całej jego długości. Degustację zakończyła głębokim pocałunkiem, topiąc w ustach
                wierzchołek czerwonej niczym muchomor żołędzi.</p>
            <p class="paragraph">- Rzeczywiście – przyznała ze zdumieniem. – Przez słodką gorycz wina przebija się
                słonawy smak alg.</p>
            <p class="paragraph">Runa popatrzyła na przyjaciółki, wyraźnie zaintrygowana.</p>
            <p class="paragraph">- Wiecie co, dziewczyny – podjęła, patrząc na coraz spokojniejszą twarz śpiącego
                brodacza. – Pozwolę
                sobie
                zacząć tę intymną znajomość jak należy.</p>
            <p class="paragraph">Kiedy Dalla zobaczyła, co przyjaciółka ma na myśli, zwariowała. By stłumić histeryczny
                śmiech, wciskała
                twarz w pachwinę Liznara, bijąc się po głowie fallusem. Freira też się śmiała, lecz powściągliwie, jak
                to
                miała w zwyczaju.</p>
            <p class="paragraph">- On chyba powinien być przytomny, żeby było jak należy – podpowiedziała przez śmiech.
                Runa nie zważając
                na
                nią, uparcie szukała romantyzmu w bezwładnych ustach śniącego. Zaraz jednak oderwała się od nich, bez
                mała
                doznając oświecenia, ale też obrzydzenia.</p>
            <p class="paragraph">- Fuj – grymasiła. – Jakby glonów się ożarł – z niesmakiem otarła dolną wargę.
                Zapatrzona w nią Freira nieco
                spoważniała.</p>
            <p class="paragraph">- Możliwe, że czetlica zatruła go czymś – zastanowiła się, marszcząc brwi. – Może to
                cholerstwo da się z
                niego wyciągnąć.</p>
            <p class="paragraph">Dalla, wstrząśnięta pozostałościami histerycznego śmiechu, pocałowała ją w usta.</p>
            <p class="paragraph">- Wreszcie jakiś pomysł, moja ty inteligentna bestio – od słów z zapałem przeszła do
                czynu, bawiąc
                przyjaciółki do łez.</p>
            <p class="paragraph">- Tylko mu nie wyssij jąder razem z tą trucizną – ostrzegła Runa, zanosząc się od
                śmiechu.</p>
            <p class="paragraph">- Idę po więcej wina, dziewczyny – wesoło oznajmiła Freira, zabierając pustą karafkę.
            </p>
            <p class="paragraph">- Cycki masz na wierzchu, kobieto – zawołała za nią Runa. – Stary wilk morski znów
                będzie gderał.</p>
            <p class="paragraph">Dalla wtenczas oderwała się od fallusa, by dorzucić coś od siebie w kwestii kapitana.
            </p>
            <p class="paragraph">- Nie staje mu, to musi sobie chociaż pogderać, napastliwy szwendacz podglądacz.</p>
            <p class="paragraph">Freira w progu drzwi odwróciła się do przyjaciółek, racząc je psotnym spojrzeniem.</p>
            <p class="paragraph">- Te dwie ślicznotki, załatwią nam całą beczkę wina na dzisiejszy wieczór. Zobaczycie –
                zagwarantowała,
                głaszcząc się po dumnie sterczących piersiach. Zniknąwszy za prowadzącymi na pokład drzwiami,
                pozostawiła w
                kajucie dwie chichrające się trzpiotki.</p>
            <p class="paragraph">Wkrótce, Dalla z Runą, uważnie oglądały lepiącą się im do rąk substancję. Po
                błyskotliwej dedukcji
                Freiri, spodziewały się czegoś zupełnie innego.</p>
            <p class="paragraph">- Wygląda całkiem normalnie – oceniła Runa.</p>
            <p class="paragraph">- I smakuje zwyczajnie – dodała Dalla. – Na wszelki wypadek wyciągnę z niego więcej.
            </p>
            <p class="paragraph">- Słusznie. Popatrz, jak smacznie śpi. Dobry miałaś pomysł z tą pieszczotą.</p>
            <p class="paragraph">Dumna z siebie Dalla, już miała brać się do roboty, gdy naraz do kajuty wpadła Freira,
                a za nią barczysty
                marynarz z beczką wina.</p>
            <p class="paragraph">- Jak obiecałam, szelmy – z figlarnym uśmieszkiem prezentowała przyjaciółkom łupy. –
                Cała beczka tylko dla
                nas. A tym przystojniakiem ugasimy sobie to drugie pragnienie.</p>
            <p class="paragraph">- Freira – Dalla z zadowolenia klasnęła w dłonie. – Ty to wiesz, jak o nas zadbać,
                łajzo sprytna.</p>
            <p class="paragraph">- Starczy go na nas trzy? – Zastanowiła się Runa.</p>
            <p class="paragraph">- Pytasz o wino, czy o marynarza? – Podjęła Freira, na co wszystkie trzy głośno się
                roześmiały.</p>
            <p class="paragraph">- W razie czego, nasz nowy chłopak skoczy po kolejną beczkę – podrzuciła Dalla. –
                Natomiast jeśli jego
                samego nam nie starczy, mamy jeszcze Liznara. Wprawdzie nieprzytomny, ale sprawny – pomachała wciąż
                nabrzmiałą męskością śniącego. Rozbawione obscenicznym rozwiązaniem dla potencjalnego problemu z
                zaopatrzeniem, łotrzyce śmiały się zapamiętale, jakby już były pijane. Żeglarz patrzył na nie, urzeczony
                ich
                powabem, ale też zdziwiony zachowaniem. Swobodna, by nie powiedzieć prostacka nieprzyzwoitość w kobiecym
                wykonaniu była dla niego czymś zupełnie nowym. Wprawdzie miał do czynienia z warginami, znaczy zdzirami
                wedle obiegowej opinii, niemniej to, co te trzy awanturniczki wyrabiały w kajucie, przerosło jego
                najśmielsze wyobrażenia, a przecież marynarzem był. Niejeden portowy burdel odwiedził, niejedno widział.
                Wszelako swoje wnioski i spostrzeżenia zachował dla siebie, a to z obawy, że łajdaczki każą mu się
                zamknąć i
                wyjść. O wszystkim, co z nimi wyprawiał, opowiedział następnego dnia zieleniejącym z zazdrości kamratom.
                Nawet kapitan się temu przez chwilę z zainteresowaniem przysłuchiwał, nim rozgonił załogę do roboty.</p>
            <p class="paragraph">Opowieści zachwyconego żeglarza słuchał również Gościmił i nie podobało mu się to, co
                usłyszał. Sceny z
                Freirą szczególnie nie przypadły mu do gustu, skoro nie on w nich wystąpił. Nie potrafił pogodzić się z
                faktem, iż do zabawy zaprosiła nie jego, tylko jakiegoś anonimowego statystę.</p>
            <p class="paragraph">- Ty nie uniósłbyś antałka – odpowiedziała mu niedbale, gdy w końcu odważył się ją
                zagadnąć. Przysiadł tuż
                obok niej, wyłożonej na bukszprycie, zauroczony jej groźnym pięknem.</p>
            <p class="paragraph">- Uniósłbym – zadeklarował niepewnie, prowokując awanturniczkę, dotąd spokojnie
                delektującą się powiewami
                morskiego wiatru.</p>
            <p class="paragraph">- Możesz tu być, ale nie pieprz – zimny niczym chłód północy głos łotrzycy przyprawił
                go o dreszcz.</p>
            <p class="paragraph">- Nawet nie wiesz, jak mi tego brakowało – odparł, śmiało tym razem, przypomniawszy
                sobie, że przy niej musi
                być hardy, wręcz bezczelny.</p>
            <p class="paragraph">- Czego ci brakowało? – Spytała znudzona, wodząc spojrzeniem za płynącymi po niebie
                chmurami.</p>
            <p class="paragraph">- Rozmowy z tobą – Gościmił uśmiechnął się i zaraz mina mu zrzedła. Pogawędka z
                awanturniczką spłynęła na
                zbyt ckliwe wody, zaniepokoił się. Choć starał się być tak mężny, jak tylko potrafił, jego wysiłki były
                z
                góry skazane na porażkę. W przeciwieństwie do Liznara, pragnął cieszyć się spokojnym życiem do później
                starości. Nie chciał umierać w chwale. Dlatego w oczach krwistowłosej córy wojny był jedynie zlepkiem
                kości,
                mięsa, flaków i tłuszczu z bezwartościowym nasieniem w środku.</p>
            <p class="paragraph">Freira z gracją czarnej wdowy zeszła z bukszprytu, by przycupnąć naprzeciw indolentnego
                adoratora.
                Przechylając głowę wzorem ciekawskiego psa, spojrzała kupcowi głęboko w oczy. Potem wyrzuciła go za
                burtę.
                Szybko i z łatwością niby ogryzek.</p>
            <p class="paragraph">- Człowiek za burtą! – Zaalarmował nawigator, mobilizując załogę.</p>
            <p class="paragraph">- I słusznie – łotrzyca uśmiechnęła się do siebie. – Niech czetlicom dupę zawraca –
                przeciągając się
                leniwie, pozostawała głucha na pokładowy rwetes. Po kilku nerwowych chwilach marynarze zdołali wyciągnąć
                z
                wody wrzeszczącego kupca. Wąsacz znalazłszy się z powrotem na łajbie, zwracał na jej deski zagrabioną
                część
                morza. Wtenczas wściekły kapitan zwołał tęgich dokerów. Dotąd przesiadywali bezczynnie w forkasztelu,
                gdzie
                całymi dniami oddawali się grze w kości. Poszerzenie składu załogi o niezdatne przy żegludze, dodatkowe
                gęby
                do wykarmienia, sternik przezornie wymusił na Gościmile. Zrobił to, gdy tylko się dowiedział, że do
                Amazonii
                popłynie z hagalmorskimi upiorami. Zatem w asyście barczystych pamagierów przeszedł na dziób okrętu.
                Freira
                siedziała sobie tam niewinnie, jakby nic się nie stało. Zły i zawzięty wilk morski zbliżył się do niej w
                zamiarze poważnego rozmówienia się z nią. Gościmił wcześniej starał się go od tego odwieźć,
                bagatelizując
                całe zajście. Niestety nie był wystarczająco przekonywujący. Czerstwy marynarz stanął więc nad łotrzycą.
                Odważnie wyzwał ją surowym spojrzeniem okrętowego wygi, lecz ta ignorowała go, zapatrzona w mglisty
                horyzont. W końcu nie wytrzymał i splunął kilkoma prowokującymi słowami, za nic mając prośby i zakazy
                Gościmiła.</p>
            <p class="paragraph">- Myślisz, że możesz sobie bezkarnie łazić z gołą rzycią po moim pokładzie, szmacić się
                w mojej kajucie, a
                na dokładkę wywalać za burtę ludzi, których mam pod opieką? – Asystujący mu dokerzy z marynarzami w tle
                po
                prawdzie nie mieli absolutnie nic przeciwko gołej rzyci, czy szmaceniu się po kątach. Zgodnie jednak
                uznali,
                że wyrzucenie człowieka za burtę, to przesada.</p>
            <p class="paragraph">Łotrzyca w odpowiedzi podniosła wzrok na kapitana. Powoli zmrużyła oczy niby kotka.
                Lubiła potykać się
                również werbalnie, lecz wyłącznie z tymi, których uważała za równych sobie. Sternik do nich nie należał.
                Zsiadając z falszburty, błyskawicznym ruchem wbiła mu miecz pod brodę. Ostrze wyszło czubkiem głowy,
                skąpane
                we krwi i z klejącymi się do niego kawałkami mózgu. Freira patrzyła beznamiętnie w zdumione oczy
                konającego
                mężczyzny, wolno wyciągając z niego sztych. Wszyscy dookoła byli zszokowani nagłą i okrutną śmiercią
                starego. Nikt nie spodziewał się czegoś takiego. Dokerzy wreszcie otrząsnęli się ze stuporu i dobyli
                broni.
                Szczerby na mieczach, bruzdy na pałkach i blizny na twarzach świadczyły, że umieli się bić. Przekonani,
                iż
                przewaga liczebna da im zwycięstwo, rzucili się na łotrzycę. Pierwszy z portowych robotników szybko
                stracił
                broń. Razem z ręką. Padając na kolana wrzeszczał, bardziej z przerażenia niż bólu. Zaraz po nim drugi.
                Idąc
                niezdarnie na szeroko rozstawionych nogach, ze zdumieniem patrzył na wysypujące się mu z brzucha jelita.
                Trzeci pierw zdołał rąbnąć Freirę pałką w głowę. Potem nie wierzył własnym oczom. Awanturniczka miast
                leżeć
                nieżywa na deskach, podrzynała mu gardło, krzycząc wściekle prosto w twarz. Czwarty nie zaatakował. Stał
                porażony tym, co zobaczył. Jego towarzysze zginęli niemal jednocześnie. Wszystko działo się dla niego
                zbyt
                szybko. Nie chciał umierać z powodu jakiegoś durnego nieporozumienia. Odrzucił więć broń i poddał się.
                Ale
                łotrzyca nie brała jeńców. Nieszczęśnik natychmiast się o tym przekonał. W grymasie bólu i ze
                zdziwieniem w
                oczach patrzył na swoją nemezis. Córa wojny powoli i miękko wepchnęła mu ostrze głęboko między obojczyk
                a
                łopatkę. Umarł szybko, gdy zimna stal sięgnęła serca. Przerażeni krwawym spektaklem marynarze w
                większości
                schowali się gdzieś pod pokładem. Kilku innych uciekło do bocianiego gniazda, a jeden skulił się w kręgu
                lin
                sądząc, że go nie widać. Żaden z nich nie miałby najmniejszych szans z kobietą, która do walki była
                przygotowywana od dziecka. I to w warunkach, w jakich zwyczajny człowiek nie zdołałby przetrwać, nie
                wspominając o jakimkolwiek jego rozwoju.</p>
            <p class="paragraph">Gościmił opierał się o falszburtę. Właściwie to wciskał się w nią i tylko pewna śmierć
                w topieli
                powstrzymywała go od rzucenia się w morze. Drżąc w strachu patrzył na stojącą pośród trupów, hagalmorską
                zabójczynię. Łotrzyca mocno krwawiła gdzieś znad czoła, ale nic sobie z tego nie robiła. Kupiec bał się
                ruszyć uświadomiwszy sobie, że budując z nią relację, popełnił niewybaczalny błąd. Jedząc, pijąc,
                rozmawiając i wreszcie uprawiając seks zapomniał, że ta kobieta jest warginą. Wychowanką Hagalmory.
                Plującej
                ogniem i ziejącej mrozem krainy, powszechnie uważanej za kolebkę czarownic i demonów. Łudził się, że on
                i
                upiorna poszukiwaczka przygód, zbliżyli się do siebie. To była jego kolejna opłakana w skutkach pomyłka.
                Uwierzył naiwnie w szansę na romans, może nawet związek. Dopiero przy nadburciu, gdzie trwoga wejrzała
                mu w
                duszę, ocknął się z tej iluzji. Freira była drapieżnikiem, a on najwyżej mógł być jej ofiarą, jak ci
                biedni
                dokerzy.</p>
            <p class="paragraph">Odgłosy walki wywabiły na pokład pozostałych wargów. Awanturnicy rozjuszyli się
                niebezpiecznie na widok
                stojącej wśród martwych ludzi, rannej kompanki. Gdyby nie jej powstrzymujący gest, na statku
                bezsprzecznie
                doszłoby do rzezi. Gościmił pojął to od razu. Nie ruszając nawet palcami w butach, pragnął zniknąć albo
                stać
                się jedną z pokładowych desek. Freira ujrzawszy Liznara, podbiegła doń chcąc rzucić mu się w ramiona.
                Nie
                zrobiła tego jednak, ledwie się wstrzymując. Wiedziała, że dla własnego i jego dobra musi się wreszcie
                otrząsnąć z uczuć, którymi go darzyła. Martwiła się o niego, gdy leżał nieprzytomny. Marzyła, by
                wreszcie
                się obudził zdrowy na umyśle. Miała wyrzuty sumienia, że jakaś jej część chciała, by tak się nie stało.
            </p>
            <p class="paragraph">- Jesteś wreszcie, twardzielu – z początku przywitała go nader powściągliwie jak na
                serdeczną przyjaciółkę.
                Potem emocje wzięły górę i nie zdołała dłużej się kontrolować. Musiała Liznara chociaż dotknąć, więc
                pogładziła mu ramię. – Jak się czujesz? – Spytała z troską, kiedy to z jej głowy sączyła się krew.</p>
            <p class="paragraph">Po dotąd najdłuższym w swoim życiu śnie, brodaty łotr nie miał ochoty na subtelne
                ckliwości. Zatem porwał
                łotrzycę w ramiona, odpowiadając radośnie.</p>
            <p class="paragraph">- Czuję się świetnie i zawdzięczam to wyłącznie twardzielkom, znacznie twardszym niż
                ja.</p>
            <p class="paragraph">Freira poczuła się cudownie w ramionach przyjaciela. Nie chciała się tak czuć. Klęła w
                duchu, obejmując
                Liznara rękami i nogami, mimowolnie i chciwie, jakby go chciała schować w sobie przed zaborczym fatum.
            </p>
            <p class="paragraph">- Nas też omal nie podusił, kiedy się obudził – wtrąciła Runa.</p>
            <p class="paragraph">- Dopiero na odgłosy walki otworzył oczy – wnioskowała Dalla. – Trzeba było od razu bić
                się po pyskach,
                dziewczyny, zamiast… – myślała powiedzieć, że kochać się z nim nieprzytomnym. Na szczęście w porę
                ugryzła
                się w język, skoro wszystkie trzy postanowiły się do niego zdystansować. Wcale tego nie chciały, o czym
                świadczyła chwila ich zapomnienia, gdy hołubiły go w kajucie. Najgorsze dla nich było to, iż nie mogły
                mu
                wyznać, że muszą go tak traktować. A przecież ich serca rwały się do niego. Z każdym uderzeniem coraz
                mocniej. Pętając się więzami powściągliwości, toczyły najtrudniejszą pośród walk. Ścierały się same ze
                sobą.</p>
            <p class="paragraph">- Tak ci się nudziło, że jatkę urządziłaś? – Dalla szybko zaczepiła Freirę żartem, na
                wypadek gdyby Linar
                zechciał drążyć urwaną kwestię. – Gnaty ci się zastały i potrzebowałaś je rozruszać, czy co? Wiesz
                przecież,
                że gimnastyka lepsza z rana niż z wieczora.</p>
            <p class="paragraph">- To nic takiego – krwistowłosa wargina poprawiła ćwiekowaną spódnicę. – Chłopaki
                trochę się zapomnieli i
                trzeba było przywołać ich do porządku. Nie ma o czym gadać.</p>
            <p class="paragraph">- Teraz to ciebie trzeba opatrzyć – Runa odgarnąwszy przyjaciółce włosy, obejrzała jej
                krwawiącą ranę. –
                Chodź. Nie ma co zwlekać – wkrótce obie przepadły w kajucie.</p>
            <p class="paragraph">Dalla została sama z Liznarem. Z całej trójki najgorzej radziła sobie z ukrywaniem
                emocji i unikaniem
                szczerości. Zwłaszcza przy nim. On też wyczuwał niedobre wibracje, więc postanowił temu zaradzić.</p>
            <p class="paragraph">- Dalla – zaczął z tym swoim zawadiackim uśmiechem, którym ujmował ją szczególnie.
                Wciąż pamiętała, co
                poczuła, kiedy uśmiechnął się tak do niej po raz pierwszy. Jeszcze się wtedy nie znali, ale już
                wiedziała,
                że będzie patrzyła na ten uśmiech, przeżywając orgazm. Jebać dzisiaj całe to postanowienie, pomyślała ze
                złością. Od jutra będę się do niego dystansować, postanowiła. Liznar wciąż czarował ją łobuzerskim
                spojrzeniem. – Czy my…</p>
            <p class="paragraph">- Nic nie mów – położyła mu palec na ustach. – Wiem, o co chcesz spytać – uśmiechając
                się do niego,
                pociągnęła go za sobą w stronę jeszcze ciepłych ciał dokerów. Gościmił omal nie zwymiotował ze strachu i
                obrzydzenia, kiedy zrzucili odzienie i wymazali się krwią pomordowanych. Później nie potrafił oderwać od
                nich oczu, choć bardzo tego chciał. Obraz rosłego warga, wziętego przez smukłą warginę, wyrył się mu w
                pamięci bolesną bruzdą. Cały wieczór patrzył na kochanków, strwożony tym, jak niezmordowanie…
                kopulowali.
                Inaczej nie umiał tego nazwać. W tle ich westchnień i jęków słyszał smętne trzeszczenie okrętu. Kiedy
                się
                sobą zajmowali, miał okazję uciec i ukryć się, lecz strach paraliżował go, dociskając mocno do
                falszburty.
                Cały galeon naraz wydał mu się żywy i przeklęty niby zmora dusząca ludzi uwięzionych nań pośrodku morza.
                Upchnięci w bocianim gnieździe marynarze widzieli u podnóża masztu parę upiorów. Jak wąsacz bali się
                ruszyć.
                Również ten z żeglarzy, co się głupio w linach schował, ani drgnął. Nawet gdy się zorientował, że żadna
                to
                kryjówka.</p>
            <p class="paragraph">Księżyc był już wysoko, gdy wargowie wreszcie ze sobą skończyli. Wymęczona i szczęśliwa
                Dalla pozbierała z
                trupów swoje rzeczy. Potem bezwstydnie kręcąc gołą pupą udała się do kajuty. Jej poznaczony bliznami i
                tatuażami kochanek odprowadził ją rozanielonym spojrzeniem. Późnej leżał sobie wygodnie wśród martwych
                dokerów na podobieństwo ucieszonego dzieciaka, któremu mama pozwoliła zostać u przyjaciół na noc.</p>
            <p class="paragraph">- Gościmile – naraz zawołał, na nowo przerażając wpitego w nadburcie wąsacza. –
                Gościmile, chodź do mnie.</p>
            <p class="paragraph">Kupiec był pewien, że spotka go okrutna śmierć, jeśli zaraz nie spełni życzenia
                barbarzyńcy. Zwalczył więc
                ogień ogniem. Ze strachu o życie przemógł paraliżujący lęk i ruszył się z miejsca. Idąc na
                roztrzęsionych
                nogach, nie potrafił oprzeć się wrażeniu, że grzęźnie w deskach, jakby te naraz zamieniły się w bagno.
                To
                rozsądek podpowiadał mu, iż właśnie zmierza kostusze pod kosę. Po drodze zwymiotował, absolutnie
                przekonany,
                że oto dopełnia żywota. Mimo to szedł dalej, drżąc na całym ciele i z przerażeniem w oczach. Nie bał się
                śmierci, tylko okrucieństwa, z jakim leżący pośród nieboszczyków warg mógłby mu ją zadać.</p>
            <p class="paragraph">- Siadaj – ów wskazał wolne miejsce na jednym z martwych robotników. Gościmił
                zdecydowanie wolał usiąść na
                mokrych deskach pokładu, ale nie zdobył się na odwagę, by spytać o pozwolenie. Na schłodzonych bryzą
                zwłokach siedział jak na szpilkach. Tak bardzo bał się bliskości Liznara, że z tego strachu nie potrafił
                nań
                spojrzeć. Warg budził w nim paniczny lęk każdym, nawet najmniejszym ruchem, choć nie on dopuścił się
                mordu.
                Gościmił zawsze był zdania, że to kobieta we wszystkim jest łagodniejsza od mężczyzny. Nie potrafił
                sobie
                zatem wyobrazić, do czego mógł być zdolny ktoś, kto okrutną zabójczynię porywa w ramiona i wtula w
                siebie
                niby bezbronne niewiniątko. Ten ktoś nagle się do niego odezwał, mrożąc mu krew w żyłach.</p>
            <p class="paragraph">- Tak sobie myślę, Gościmile, że to małe nieporozumienie nie powinno kłaść się cieniem
                na naszej współpracy
                – warg spojrzał na niego całkiem normalnie. Zupełnie jakby mówił o niegroźnej kłótni, nie zaś
                bestialskiej
                rzezi. – A ty jak uważasz?</p>
            <p class="paragraph">Kupiec z nie lada wysiłkiem wydostał się z szalejącego mu w głowie kłębowiska strachu.
                Chciał coś
                powiedzieć, lecz zarzęził jedynie. Trwoga nigdy wcześniej nie trzymała go za gardło tak długo i tak
                mocno.
                Liznar patrząc nań, jak się męczy, złożył niespodziewaną propozycję.</p>
            <p class="paragraph">- Może napijemy się z dziewczynami wina, co? Rozluźnisz się.</p>
            <p class="paragraph">Gościmił omal nie zwymiotował po raz drugi. Grog w towarzystwie wymazanej ludzką krwią
                upiorzycy i
                psychopatki z rozbitą głową? Torsje nie odpuszczały.</p>
            <p class="paragraph">- Nnn… Nnie ttt… Nnie trzeba – w końcu zaczął odważniej brnąć przez grzęzawisko lęku,
                cedząc parę słów. –
                Wszysstko w… W porządku. Zie… ziemie amazonek niebawem. Zobaczycie smoka – oby was zeżarł, chciałby
                pewnie
                dodać w myślach, ale wciąż był na to zbyt przerażony. Tymczasem awanturnik podniósł się z trupa i usiadł
                obok niego. Uśmiechał się całkiem przyjaźnie, ale niepokojąca dzikość czyhała w jego skrzących się
                srebrzyście oczach.</p>
            <p class="paragraph">On chyba nie chce tego smoka jedynie zobaczyć, pomyślał Gościmił po tym, jak wreszcie
                odważył się spojrzeć
                na barbarzyńcę.</p>
            <p class="paragraph">- Dobrze. Bardzo dobrze – warg wyglądał na zadowolonego. Zostawiwszy swoje rzeczy
                między zwłokami dokerów,
                nagi poszedł do kajuty.</p>
            <p class="paragraph">Wąsacz chciał odetchnąć. Zamiast tego znów zwymiotował. Strach wreszcie przestał
                ściskać go za gardło.</p>
            <p class="paragraph">Finalne dni podróży przebiegły względnie spokojnie. Warginy znów odtrąciły Liznara.
                Sfrustrowany łotr resztę
                rejsu przesiedział na pokładzie, nie odzywając się do nikogo. Po śmierci kapitana, za ster musiał
                chwycić
                nawigator. Całkiem nieźle sobie poradził z tym zadaniem, lecz przy wielkim wsparciu pogody. Łotrzyce nie
                opuszczały kapitańskiej kajuty, a marynarze chodzili jak w zegarku, chcąc możliwie najszybciej zawinąć
                do
                amazońskiego portu. Gościmił siedząc skulony na dziobie okrętu, dochodził do siebie po wstrząsających
                doświadczeniach. Koszmarne wspomnienia odbijały się mrożącym krew w żyłach echem w jego zdemolowanym
                umyśle.
                Porządkując myśli, starał się zeń oswoić. Spragniony owocnego rezultatu swych wysiłków, uspokajał głowę
                widokiem morskich fal i szumem leniwego wiatru. Rozmyślał o ludziach, z którymi niedawno pił, jadł i
                bawił
                się. Zwiedziwszy kawał świata, wiedział co nieco o zwyczajach ludów Hagalmory. Nigdy jednak nie odważył
                się
                zapuścić w tę upiorną krainę. Pierw nasłuchał się po karczmach o wargach. Urodzonych awanturnikach.
                Potem
                dał się zwieść ich pozornej normalności, pijąc zeń we własnej oberży. Podróżując tu i tam, nierzadko
                widział, jak człowiek człowieka bije na śmierć. Mało tego, raz przemierzał w interesach wyniszczoną
                wojną
                krainę. Opatrzyła mu się więc groza zarazy i wszelkie okrucieństwo. Zestawiając w głowie te wszystkie
                fakty,
                próbował zrozumieć, dlaczego wargowie obudzili w nim strach, którego nigdy wcześniej nie doświadczył.
                Może
                to przez te wszystkie krążące po świecie pogłoski na ich temat? Chciał wierzyć, że to jedynie plotki,
                lecz
                po tym, co Freira zrobiła z kapitanem i dokerami, porzucił wątpliwości. Gotów potwierdzić każdemu, iż w
                łotrów z północy na czas walki wstępują diabły, pomyślał o Dalli i Liznarze. Powszechne przekonanie
                jakoby
                wargowie parzyli się na wzór piekielnych istot, z bajki stało się dla niego faktem. W rozważaniach
                ostatecznie uznał, iż barbarzyńcy zza Północnego Morza wynieśli przerażanie do rangi sztuki. Nie byłoby
                niespodzianką odkrycie, że wobec innych stosują budzące lęki substancje o niezwykle silnym działaniu.
                Tłumaczyłoby to, dlaczego innym jawią się jako demony, będąc tak na prawdę ludźmi. Bądź co bądź daleko
                odbiegającymi od tego, co Gościmił przyjmował za ludzkie. Wciąż jednak ludźmi, skwitował. Wszelako
                domniemane człowieczeństwo hagalmorczyków w żadnej mierze nie pasowało mu do ich demonicznego rodowodu.
                Tym
                bardziej, że amazonki, żywo zainteresowane wiedźmim rzemiosłem, wiele obiecywały za sprowadzenie im
                pochodzącego z Hagalmory mężczyzny.</p>
        </div>
    </main>
</body>

</html>