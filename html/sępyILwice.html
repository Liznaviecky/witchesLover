<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css"
        integrity="sha512-NhSC1YmyruXifcj/KFRWoC561YpHpc5Jtzgvbuzx5VozKpWvQ+4nXhPdFgmx8xqexRcpAglTj9sIBWINXa8x5w=="
        crossorigin="anonymous" referrerpolicy="no-referrer" />
    <link rel="icon" href="../images/witchesLover.png">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=EB+Garamond:ital@0;1&display=swap" rel="stylesheet">
    <link rel="subdocument" href="episodes.html">
    <link rel="stylesheet" href="../css/episode.css">
    <title>Sępy i lwice</title>
</head>

<body class="body">
    <a href="episodes.html" class="backToEpisodes">Wróć do spisu rozdziałów</a>
    <header class="header">
        <h1 class="header__title">Sępy i lwice</h1>
        <h2>
            <a class="header__link" href="https://www.youtube.com/watch?v=v5c0zLmVZR4" target="_blank"
                rel="noreferrer noopener">
                Dobrze się czyta przy Michael Ghelfi Studios Arena Fight<span class="header__span">(otworzy
                    się w nowej zakładce).</span></a>
        </h2>
    </header>

    <main>
        <div class="note">
            „Przyszedłem na świat tylko na chwilę i nie będę czekał”
        </div>
        <p class="comment">Hagalmorskie powiedzenie.</p>
        <div class="textBlock">
            <p class="paragraph">Tłum wiwatował. Ludzie tłoczyli się na gigantycznych korzeniach porastających ściany
                ogromnego krasowego
                leja. Na jego dnie rozgrywało się widowisko tak niecodzienne, że nawet królowa przyszła je obejrzeć.
                Spektakl oglądała z właściwą sobie majestatyczną powściągliwością, ale też z entuzjazmem bardziej
                przystającym podekscytowanej gawiedzi. Publika szalała.</p>
            <p class="paragraph">Przez środek areny płynął rwący strumień. Zdyszany mężczyzna jasnej karnacji stał
                zanurzony w nim po kolana.
                Był zupełnie nagi, a w ręce trzymał zakrzywione ostrze. W ostatnim zrywie instynktu przetrwania rzucił
                się
                na rosłego przeciwnika o skórze jeszcze jaśniejszej, dosłownie białej. Brodaty gladiator z blizną na
                twarzy
                przyjął cios na kajdany, które miał na nadgarstkach. Niemal w tym samym momencie, odchodzącym odeń
                łańcuchem
                owinął przeciwnikowi szyję, by jednym silnym szarpnięciem zerwać mu kark.</p>
            <p class="paragraph">Ekstatyczny wiwat poniósł się po korzennych ścianach leja.</p>
            <p class="paragraph">Zza wodospadu wybiegli kolejni napastnicy. Otoczywszy niewolnika, próbowali ugodzić go
                śmiertelnie. On zaś
                nie mógł wyjść z ich kręgu, rozciągnięty na długich łańcuchach. Skuty od stóp do głów miotał się pośród
                atakujących niby niedźwiedź między hartami, unikając ciosów albo osłaniając się kajdanami. Warujące pod
                ścianami areny strażniczki luzowały bądź napinały pętające go stalowe warkocze. Tym sposobem
                kontrolowały
                jego ruchy. Czasem pozwalały mu kogoś dorwać i zabić ku gromkiej uciesze publiczności. Nie zawsze jednak
                nadążały z popuszczaniem odpowiednich łańcuchów. Wówczas obrywał.</p>
            <p class="paragraph">- Cóż za wytrzymałość a determinacja – wyraziła zachwyt jedna z żon królowej, pilnie
                obserwując broczącego
                krwią niewolnika. Monarchini odpowiedziała jej uśmiechem i z powrotem zapatrzyła się na postawnego
                gladiatora, który akurat miażdżył kręgosłup pochwyconemu oponentowi.</p>
            <p class="paragraph"> - Walczy niby tytan – oszacowała z podziwem podszytym zdrożnym zainteresowaniem. Nie
                spuszczając brodatego
                mężczyzny z oczu, gestem przywołała do siebie kapłankę Wężycy. – Kiedy będę mogła go poznać osobiście? –
                Spytała tonem wyraźnie sugerującym, że nie ma na myśli niewinnej pogawędki przy winie.</p>
            <p class="paragraph">- Gdy tylko opanujemy go na tyle, by spotkanie z nim było dla ciebie bezpieczne,
                Nemezjo – wyjaśniła
                Siryngija w brzmieniu daleko odbiegającym od uniżonego. Wąż oplatający szyję kapłanki syknął groźnie,
                ale
                królowa ni trochę się go nie przestraszyła, wręcz sprawiała wrażenie kogoś, kto nie takimi gadzinami
                zwykł
                się przyozdabiać.</p>
            <p class="paragraph">- Obym tylko nie musiała zbyt długo czekać – rzuciła wyniośle, kończąc rozmowę. W jej
                głosie dało się wyczuć
                groźbę, lecz kapłanka zupełnie się tym nie przejęła. Można by pomyśleć, że puszczanie zawoalowanych
                gróźb
                mimo uszu było dla niej codziennością.</p>
            <p class="paragraph">Na sąsiedniej plątaninie korzeni przypominającej balkon siedziały dwie kobiety. Zamiast
                ekscytować się
                rozrywką, w skupieniu obserwowały walczącego gladiatora.</p>
            <p class="paragraph">- Obawiam się, że ta przemoc bardziej nam przeszkadza niż pomaga – odezwała się jedna z
                nich, odnotowując na
                pergaminie poziom agresji spętanego mężczyzny.</p>
            <p class="paragraph">- Ja też, ale bez tego wpadnie w katatonię – odparła druga. – Jest uzależniony od
                zabijania i ocierania się
                o śmierć.</p>
            <p class="paragraph">Niewolnik w ostatniej chwili uniknął śmiertelnego ciosu i zaraz złapał napastnika za
                gardło zębami, gdyż
                obsługa areny nie pozwoliła mu zaatakować rękami. W rezultacie kolejny Śródmorzec wylądował w
                strumieniu
                z rozszarpaną grdyką. Wtenczas gladiator rozbijał łokciem twarz następnemu adwersarzowi. Tym razem
                strażniczki zdołały wyhamować jego uzbrojoną w silne szczęki głowę, za to popuściły łańcuch wstrzymujący
                rękę.</p>
            <p class="paragraph">- A co, jeśli on będzie reagował inaczej niż zakładamy albo stanie się nazbyt
                reaktywny? – Zastanowiła się
                amazonka o karnacji nadzwyczaj jasnej jak na Klitoriankę.</p>
            <p class="paragraph">- Nie wiem, Diaska – rzuciła smętnie ta druga, o włosach tlenionych na biało i
                uplecionych w warkocze
                okalające głowę wedle najaktualniejszego w Klitorii krzyku mody. – Zaczniemy improwizować? – Dodała,
                zerkając niepewnie na specjalizującą się w alchemii partnerkę.</p>
            <p class="paragraph">- Chyba sobie żartujesz, Arnika – obruszyła się jasnoskóra alchemiczka. – Takie
                spontaniczne zagrywki mogą
                przejść jedynie w tej twojej psychomancji.</p>
            <p class="markParagraph markParagraph--link">
                <a class="header__link" href="https://www.youtube.com/watch?v=wScEFaoqwPM&t=2384s" target="_blank"
                    rel="noreferrer noopener">
                    D&D Ambience - Generic Dungeon<span class="header__span">(otworzy
                        się w nowej zakładce).</span></a>
            </p>
            <p class="paragraph">Walka dobiegła końca. Ci, którzy przeżyli starcie z brodatym niewolnikiem, zeszli z
                areny. Bezwolnie niby
                banda golemów. Resztę wyniesiono. Potem strażniczki wypięły ze ścian pętające gladiatora łańcuchy. Z
                najwyższą ostrożnością wyprowadziły go rozległą grotą. Zniewolony mężczyzna brzęcząc stalowymi
                warkoczami,
                posłusznie wracał do swojej pieczary. Fosforyzujące grzyby dawały niewiele światła, niemniej szedł
                szybkim
                pewnym krokiem. Znał drogę na pamięć. Naraz kopnął w leżący luzem kamienny stożek. Natychmiast się
                zatrzymał. Wcześniej go tutaj nie było, skonstatował, lecz nie należało tego mylić z reakcją godną
                myślącego
                człowieka. Spojrzawszy w górę, dojrzał w słabym świetle grzyba ułamany stalaktyt. Niedostrzegalny dla
                kogoś,
                kto przemierzałby jaskinię po raz pierwszy a nawet drugi. Jednak żyjący w podziemiach niewolnik
                wiedział,
                gdzie szukać. Tyle razy już tędy przechodził, że zapamiętał każdy kamień i każdego grzyba.</p>
            <p class="paragraph">Zniecierpliwione jego jałową zadumą strażniczki pociągnęły go dalej. Nie lubiły
                przebywać pod ziemią, ale
                dla niego to był nowy dom. Starego już nie pamiętał. W ogóle nic nie pamiętał. W głowie miał jedynie
                pustkę,
                epizodycznie wypełnianą zgiełkiem areny. Poza lejem, w którym często walczył, pieczarą, gdzie mieszkał
                oraz
                łączącym je korytarzem nie znał niczego. Nie wiedział, czy istnieje coś więcej i nie zastanawiał się nad
                tym. Nie umiał się zastanawiać. Jego umysł nie potrafił wykrzesać z siebie czegokolwiek ponad
                instynktowną
                reakcję, ale nie był jak zwierzę. Zwierzę szuka pożywienia, a we właściwym czasie okazji do rozmnożenia
                się.
                On natomiast nie miał w sobie nawet tej iskry życia. Na arenie zdradzał jedynie pragnienie pozbawiania
                go
                innych. Bardziej więc niż zwierzęciem, był golemem. Absolutnie bezmyślną masą mięsa i kości.</p>
            <p class="paragraph">Doprowadzonego do pieczary, rozciągnięto na stalowej konstrukcji. Klatkę zaprojektowano
                tak, by strażniczki
                nie musiały się do niego zbliżać. Jednak za każdym razem gdy wisiał w łańcuchach niby mucha w pajęczej
                sieci, padał ofiarą ich żądzy.</p>
            <p class="paragraph">- Forsycja, Magnolia, Lilia – trzy imiona, pierwsza z amazonek wymieniła jednym tchem,
                podchodząc do niego.
                – Pamiętasz je, skurwielu? – Wycedziła przez zęby i zadała mu cios. Pałką prosto w twarz. Wkrótce
                wszystkie
                mściły się na nim za śmierć koleżanek, które swego czasu próbowały go pojmać na jednym z miejskich
                tarasów.
                Ale kipiąca pogardą nienawiść nie zdołała nawiązać korespondencji z wyzutym z myśli i emocji umysłem.
                Tak
                samo ciało pozostawało niewrażliwe na ból zadawany kopniakami i pałkami.</p>
            <p class="paragraph">W końcu amazonki zmęczywszy się, zostawiły niewolnika w spokoju.</p>
            <p class="paragraph">- A żebyś tutaj zdechł, ścierwojadzie – usłyszał od nich na pożegnanie. Nie oczekiwały
                od niego, iż
                zrozumie, co znaczy umrzeć, skoro smak życia uleciał mu z pamięci. Prawdę mówiąc, pasowało im to, że był
                taki bezrozumny i nieczuły jak głaz. Dzięki temu nie widziały w nim człowieka. Mogły więc znęcać się do
                woli
                i bez wyrzutów sumienia. Obiecując sobie kolejną sesję odreagowywania traumy po stracie koleżanek,
                zniknęły
                gdzieś w mroku jaskini.</p>
            <p class="paragraph">Gladiator został sam. Pobity i opluty. Ktoś, kto by go wtedy obserwował, miałby spore
                trudności z
                uwierzeniem, że nic nie czuł. Że ból, przykrość i upokorzenie nie żerowały na nim niczym sępy, kiedy
                syte
                amazonki porzuciły go niby lwice ogryzioną do kości ofiarę.</p>
            <p class="paragraph">Wtem obitą głowę gladiatora zbombardował szereg błyskawicznie następujących po sobie
                impulsów. Zupełnie
                jakby ktoś próbował go zatłuc małymi gumowymi młoteczkami. Chwilę później, na jeden z łańcuchów wpadło
                skrzydlate stworzenie. Niewolnik nie zwracał na nie uwagi, nawet gdy wlazło mu na plecy, gdzie
                rozpościerała
                się brocząca krwią pamiątka z walki na arenie. Skuszony jej zapachem stwór przywodzący na myśl
                nietoperza z
                nie do końca wykształconą ludzką głową przyssał się do rany. Ślina monstrum sprawiła, że krew lała się
                obficie. Chłepcąc ją zachłannie, skrzydlaty koszmar popiskiwał z podniety. Gladiator biernie poddawał
                się
                drapieżnej istocie, jakby w ogóle nie czuł, że ta się nim posila albo miał gdzieś, czy wykrwawi go na
                śmierć. Pogrążony w stuporze nie zorientował się, iż życie uchodzi z niego prosto w chciwy pyszczek.
                Najpewniej umarłby, gdyby do rozprawy z wampirem nie stanęła kobieta o badawczym spojrzeniu. W
                przeciwieństwie do rozwieszonego na łańcuchach mężczyzny, zależało jej na czymś więcej niż tylko na
                apatycznym gapieniu się w ciemność. Do uczepionego krwawiącej rany drapieżnika podeszła cicho i
                ostrożnie.
                Zachowaniem zdradzała, że łysa i pomarszczona niczym szczurzy noworodek istota jest śmiertelnie
                jadowita.
                Zbliżywszy się doń, ścięła jej paskudny łebek przypominającym cyruliczną brzytwę ostrzem. Stworzenie
                odpadło
                niechętnie od obfitującego w pożywienie źródła, po czym obijając się o ściany, odleciało w nieprzebyty
                mrok
                jaskini. Amazonka patrzyła przenikliwie w ślad za nim, najwyraźniej chcąc spojrzeniem rozsunąć kotary
                ciemności. Sprawdzić, czy monstrum nie przycupnęło gdzieś w pobliżu, gotowe żerować dalej, gdy tylko
                łebek
                mu odrośnie. Po dłuższej chwili odpuściła i wróciła do rozciągniętego łańcuchami mężczyzny. Z jej dotąd
                suchego badawczego spojrzenia wymknęło się coś na wzór zatroskania. Rana na plecach niewolnika wciąż
                krwawiła obficie, zdawałoby się z tęsknoty za skrzydlatą paskudą. Amazonka obejrzała rozcięcie,
                następnie
                przykryła je meduzowatą istotą. Gladiator nie zważając na to coś pulsujące mu na ranie, przyglądał się
                eksperymentującej na nim kobiecie. Właściwie to przyglądałby się, gdyby obchodziła go choć trochę.
                Również
                to, co robiła, nie wzbudzało w nim najmniejszego zainteresowania. Najpierw obejrzała jego krwiaki i
                rozcięcia pozostawione przez strażniczki. Z jej znikomej reakcji można by wnieść, że dobrze wiedziała,
                iż
                się nad nim pastwią, ale nie sprawiała wrażenia przejętej tym faktem. Obmywszy gladiatorowi
                przyrodzenie,
                zaczęła go masturbować. Robiła to machinalnie, choć nie wyglądała na taką, dla której seks mógłby nie
                istnieć. Nie miała w zamiarze sprawiać niewolnikowi przyjemności. Ten jednak szybko uzyskał pełen wzwód,
                lecz nie zapałał w związku z tym nawet krztyną pożądania. Amazonka od początku wiedziała, że nie będzie
                to
                dla niego ani przyjemne, ni przykre tylko nijakie. Dlatego też tak a nie inaczej podeszła do pieszczoty.
                Gdyby potrafił sformułować myśl, zastanowiłby się pewnie, dlaczego jego zdolność przeżywania jest
                wypalona i
                martwa niczym popiół. Bodźcująca go kobieta naraz przerwała masturbację, uznawszy erekcję za
                wystarczającą.
                Pod ręką miała słój, którego wieko przywodziło na myśl usta. Wewnątrz naczynia latały owady
                przypominające
                osy, ale z długimi jak u pająka odnóżami. Amazonka bezceremonialnie przepchnęła mężczyźnie fallusa przez
                wieko prosto do groźnie wyglądających insektów. Gladiator patrzył bezmyślnie na pajęcze osy. Poza
                drapaniem
                ich chitynowych odnóży, nie docierało do niego żadne inne doznanie. Może gdyby potrafił zebrać kilka
                wrażeń
                w prostą myśl, spostrzegłby wówczas tę dziwną względność. Zmysły, którymi wciąż władał, funkcjonowały
                całkiem normalnie, pozostawały zaś ślepe na ból. Stał więc niczym posąg rozciągnięty łańcuchami. Gapił
                się
                apatycznie na owady, które z jakiegoś powodu obsiadły mu fallusa niby kury grzędę.</p>
        </div>
    </main>
</body>

</html>