<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css"
        integrity="sha512-NhSC1YmyruXifcj/KFRWoC561YpHpc5Jtzgvbuzx5VozKpWvQ+4nXhPdFgmx8xqexRcpAglTj9sIBWINXa8x5w=="
        crossorigin="anonymous" referrerpolicy="no-referrer" />
    <link rel="icon" href="../images/witchesLover.png">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=EB+Garamond:ital@0;1&display=swap" rel="stylesheet">
    <link rel="subdocument" href="episodes.html">
    <link rel="stylesheet" href="../css/episode.css">
    <title>Lata wcześniej</title>
</head>

<body class="body">
    <a href="episodes.html" class="backToEpisodes">Wróć do spisu rozdziałów</a>
    <header class="header">
        <h1 class="header__title">Lata wcześniej</h1>
        <h2>
            <a class="header__link" href="https://www.youtube.com/watch?v=WtR3rkmlC7U&t=4820s" target="_blank"
                rel="noreferrer noopener">
                Dobrze się czyta przy D&D Ambience - Lake Of Death<span class="header__span">(otworzy
                    się w nowej zakładce).</span></a>
        </h2>
    </header>

    <main>
        <div class="note">
            „Łaskotucha stara jest i paskudna, a bezwstydnie nad jeziorem pląsa
            niby hoża dziewoja. Skandal, zgorszenie i abominację na nasz zacny
            gród sprowadza. Niechże kto wreszcie przegna tę przeklętą rusałkę,
            gdzie pieprz rośnie. Kres pomówieniom położy, jakobym po nocach
            wespół z nią swawolił. Jeszcze jedna taka insynuacja i pasy drzeć
            będę”.
        </div>
        <p class="comment">Pijany kasztelan Błotomyj uwiecznił tą wypowiedzią zaślubiny córki Bagienki,
            odprawione w Noc Dziewanny, święto księżyca oraz miłosnych łowów i harców,
            przypadającego na czas wiosennych pełni.</p>
        <div class="textBlock">
            <p class="paragraph">W baśniach przedstawiały się jako wesołe choć płochliwe, a przy tym niesłychanie piękne
                i zmysłowe
                niewiasty. Przyśpiewki zaś koloryzowały je na dorodne nimfetki, zawsze i wszędzie skore do wyuzdanych
                swawoli. Również poezja miała w zwyczaju delektować się nimi dość odważnie, ukazując je pod postacią
                ulotnych niby poranna mgła, frywolnych dam na włościach. Za rzeczone włości należało brać podmokłe bądź
                całkiem mokre ostępy.</p>
            <p class="paragraph">Bajędy, poematy i szansonetki z wypiekami na zgoła odmiennych acz zgodnie rozmarzonych
                obliczach,
                rozprawiały o rusałkach. Demonice wielorakiej proweniencji znane były ze szczególnej pasji, by nie
                powiedzieć przypadłości. Otóż, nade wszystko uwielbiały cielesne rozkosze. Nie mogąc się bez nich
                obejść,
                oddawały się im przy byle okazji. Potrafiły pławić się w ekstazie, raz po raz wstrząsane jej falami, nie
                czując ani zmęczenia, ni potrzeby wytchnienia. Kochankowie chcąc zaspokoić ich apetyty, ryzykowali
                śmiercią
                z wycieczenia. Na szczęście zdarzało się to niezwykle rzadko, gdyż erotyczne zapędy nimf nie miewały
                morderczego podtekstu. Ponadto, spotkanie z rusałką nie należało do codzienności, poza osobliwymi
                wyjątkami.
                Osobliwość taka zwykła malować się w niezbyt atrakcyjnym obrazie leciwej rozpustnicy, zwanej fachowo
                łaskotuchą bądź kazytką, po swojsku zaś wodną babą.</p>
            <p class="paragraph">Doskonałym przykładem takowego ewenementu, jeśli nie kuriozum, była stara nimfa o
                wdzięcznym imieniu
                Łaskotka. Hołdując przyzwyczajeniom i upodobaniom z czasów młodości, ku swemu zadowoleniu nie cieszyła
                się
                dobrą opinią. Rozczesując wiecheć wypłowiałych włosów, od samego rana spacerowała nago po grodowej
                przystani, budząc zainteresowanie straży, ale nie takie, jakiego by sobie życzyła.</p>
            <p class="paragraph">- Pójdziesz ty precz, beczko na suchych nogach? – Tęgi woj ugodził ją trafnym
                porównaniem. Zakołysała
                więc
                biodrami, zaskakująco zgrabnie jak na swój wiek, lecz nie zdołała zawrócić mu w głowie. Postanowiła
                zatem
                podejść go inaczej, skrywając frustrację w bezzębnym uśmiechu.</p>
            <p class="paragraph">- Nie chciałbyś no, przystojny kawalerze, zakisić w tej beczce ogóra? – Spytała
                zalotnie choć chrapliwie.
                Jeszcze próbując filuternego chichotu, rozrechotała się niby ropucha w godach.</p>
            <p class="paragraph">- A już ci zakiszę, – oburzył się strażnik – ino nie to, co byś chciała, bezecna
                starucho – patrzył z
                obrzydzeniem na prezentowaną mu kobiecość, solidnie wytarmoszoną nieubłaganym wichrem czasu. – Wnet
                poczujesz kolczastą pałę w tej swojej niewyżytej rozklapiosze – pogroził ćwiekowanym drągiem.</p>
            <p class="paragraph">- Dobre i to, skoro kuśka ci szwankuje – odgryzła się rusałka, unosząc przerzedzoną
                brew nad wyblakłym
                okiem.</p>
            <p class="paragraph">- Samaś tego chciała, kurewnico przeklęta – woj rozeźlił się na dobre, lecz brakło mu
                odwagi na przekucie
                słów w czyn.</p>
            <p class="paragraph">- Co z tobą, kawalerze? – Kazytka podpuszczała go dalej. – Ta pała twoja, co ją w ręku
                dzierżysz,
                wadliwie
                ostrugana, czy może drewno w niej zmiękło? – W rubasznym śmiechu wyłożyła się na skrzyni i zadarła
                wysoko
                nogi. Wprawdzie pokryte siecią popękanych naczynek oraz plątaniną guzowatych żylaków, ale wciąż długie i
                całkiem sprawne. Zatem prezentowała je z nieskrywaną dumą. – Potrzebujesz specjalnego zaproszenia? –
                Rozłożywszy sine kulasy, poklepała się po przejrzałej kobiecości. A grodzian w kolczudze i z hełmem na
                głowie wciąż nie dawał się sprowokować do kompromitującej utarczki, godnie reprezentując powagę
                Błotomyjów.
                Jego powściągliwość wynikała nie tyle z troski o wizerunek strażniczego urzędu, ile z respektu, a nie
                szło
                tutaj o rusałkę, choć i jej należało się wystrzegać. Mimo daleko posuniętej starości, potrafiła być
                niebezpieczna, niemniej kto inny chodził wojowi po głowie, wstrzymując go od pochopnego czynu. Otóż
                warownym
                siołem zarządzał, wcale nie młodszy od Łaskotki, niezbyt rozgarnięty kasztelan.</p>
            <p class="paragraph">W dzieciństwie, jeszcze przed postrzyżynami, ubzdurał sobie, że nim nad jeziorem
                powstanie osada, winno
                się
                brzeg oczyścić z błota. Męczył tym okropnie ojca, założyciela grodu. Ten pierw ciągle zbywał
                natarczywego
                oseska, pilnie zajęty doglądaniem prac przy usypywaniu obronnego wału. Jednak udręczony zawziętością
                latorośli, wreszcie skrzyknął kilku robotników. Zebranym nakazał usunąć błoto z brzegu, przy którym mocą
                rzeszy ludzi, pod starymi lipami, dźwigały się z ziemi pierwsze chaty. Niestety rezultat działań drużyny
                specjalnego przeznaczenia okazał się dla komenderującego nią brzdąca rozczarowujący. Mimo wysiłku
                zbrojnych
                w motyki i łopaty kmieci, brzeg pozostał błotnisty. Szczęśliwie dla umęczonej głowy grododzierżcy, jego
                sprytna żona, Ludmiła, przekonała dramatyzującego smyka do nowego pomysłu. I tak oto powstała przystań,
                warowne sioło zaś od mecyi wzięło swą dumną nazwę, Błotomyje. Jakie natomiast miano otrzymał szkrab na
                postrzyżynach? Łatwo się domyślić.</p>
            <p class="paragraph">To on, dekady później, stał się przyczyną zachowawczego stosunku straży do kazytki,
                regularnie gorszącej
                miejscowych rybaków tudzież zawijających do przystani kupców.</p>
            <p class="paragraph">- Daj już spokój, Łaskotka – woj odłożył pałkę i wyjął z sakwy butelkę mocnego miodu. –
                Ten twój
                zgrzybiały
                wariat pasy ze mnie zedrze, jeśli choćby włos ze łba ci spadnie, to i nie mam jak cię przegnać – mówiąc
                o
                kasztelanie, zbliżył się do rozkraczonej rusałki. – Może za dobrą gorzałkę pójdziesz wreszcie w diabły,
                co?
                – Spróbował przekupstwa, siląc się na pojednawczy ton, lecz kazytka nie miała zamiaru dać się tak łatwo
                spławić.</p>
            <p class="paragraph">- Błotomyj w Noc Dziewanny darł się, że pasy to on będzie drzeć jeno z tych, co o nim
                plotkują – wyrwała
                strażnikowi butelkę, chciwie pociągnęła solidny łyk. – Wszystko słyszałam – wykrztusiła i zaraz
                chuchnęła
                zadzierzyście, jakby spodziewała się zionąć ogniem. – Ależ pali – pochwaliła trunek, oddając go
                grodzianowi.</p>
            <p class="paragraph">- A co mamy o nim nie gadać, skoro niemal co noc za tobą brzegiem łazi niby obłąkany –
                usprawiedliwiwszy
                się
                zbrojny pociągnął z gąsiora.</p>
            <p class="paragraph">- Stara miłość nie rdzewieje – zarechotała rusałka, znów wyrywając wojowi butelkę. Ten
                prawie natychmiast
                oderwał ją od ust zachłannej pijaczki w obawie, że nic mu nie zostanie.</p>
            <p class="paragraph">- Ponoć on jeden pamięta czasy, kiedy piękna byłaś – z ciekawością podrzucił między
                jednym a drugim
                haustem.</p>
            <p class="paragraph">- Byłam? – Żachnęła się kazytka, po raz kolejny wydzierając strażnikowi trunek. – Może
                i jestem między
                nogami, jak kasztelan, zgrzybiała i nazbyt przestronna niby wiadro, aliści patrzaj tutaj – obnażywszy
                sine
                dziąsła w karykaturze uśmiechu, zatrzepotała językiem. Podejrzanie długim jak na kogoś, kto chciałby
                podawać
                się za zwyczajną starowinkę. – Jeszcze cię zaskoczę ciasnotą, zobaczysz – sapnęła, łapiąc grodziana za
                krocze.</p>
            <p class="paragraph">- Puszczaj, natrętna babo – zamroczony trunkiem człowiek bronił się przed napastliwą
                rusałką, co nie było
                łatwe. Łaskotka wprawdzie wyglądem przypominała spróchniały konar, lecz uścisk miała silny niczym
                żelazne
                obcęgi. Woj odpychając ją, tłumaczył się ze wstrętu, jaki do niej żywił, a robił to z subtelnością
                dębowego
                tarana. – Leciwa jesteś i paskudna. Żadna przyjemność z tobą będzie a jedynie sromota. Jeszcze ludziska
                zaczną mnie obmawiać, jak naszego kasztelana.</p>
            <p class="paragraph">- Napij się lepiej, miast duby smalone prawić – kazytka wepchnęła mu butelkę w usta.
                Ognista słodycz
                zalała
                wojowi gardło i z mocą obucha uderzyła do głowy.</p>
            <p class="paragraph">- Nie prze... – miód jął działać – ...kabacisz mnie, Łassskotka – strażnik niezłomnie
                odpierał ataki na
                jego
                przyzwoitość, obficie podmywaną patoką. – Nnnie dla… – nagle urwał, targnięty skurczem żołądka, który
                jednak
                szybko się uspokoił, zaprawiony w pijackich bojach. – Nnnie dla psaa kiełbasssa – beknąwszy przeciągle
                grodzian skwitował.</p>
            <p class="paragraph">- A wyglądam ci ja na burka? – Nie odpuszczała rusałka. – Skoro już o kiełbasie mowa… –
                zaczęła dobierać
                się
                wojowi do spodni.</p>
            <p class="paragraph">- Nnnie tuuutaj, Ła… Łaskotka – szeptał ów spolegliwie. – Lu… Ludziska patrzą. Gadać
                będą – wedle
                życzenia,
                starucha wzięła go pod bok i zaciągnęła w szumiące na wietrze szuwary. Tam zdarła z niego gacie i
                postawiła
                na baczność mocą, zaprezentowanych wcześniej, języka oraz dziąseł.</p>
            <p class="paragraph">- Dobrze, żeś pijany – wydyszała zdobycznemu kochankowi prosto w ogorzałą twarz,
                wciskając go w błotnisty
                brzeg leniwie chlupoczącego jeziora. – Dłużej pojeżdżę – zarechotała.</p>
            <p class="paragraph">Gdyby ktoś wtenczas przechodził albo przepływał w pobliżu rozkołysanego tataraku,
                usłyszałby chutliwe
                sapanie, podkreślone rytmicznym klaskaniem. Ten ktoś, z ciekawości zapewne, zajrzałby w przybrzeżną
                gęstwinę. Wówczas oczom tego kogoś ukazałby się obraz ze szczętem kompromitujący dumnego woja.
                Szczęśliwie
                dlań nikt wtedy nawet nie spojrzał w stronę szuwarów. Wszyscy patrzyli na grodową bramę.</p>
            <p class="paragraph">Grodzianie nieruchomieli, jakby w oczach zamarzali. Wszelka robota zamierała im w
                rękach. Strach
                Błotomyje w
                gości nawiedził. Burek czmychnął za stodołę, kot z kurami zwiał do kurnika, krowa zaszyła się w oborze,
                a
                świnie uciekły do chlewa. Tylko ludzie trwali na widoku, starając się zachować zimną krew. Wszak do
                wilków,
                niedźwiedzi czy inszych drapieżców lepiej plecami się nie odwracać, a już na pewno przedeń nie
                pierzchać.
                Należy cofać się chyłkiem a powoli, i nie spuszczając bestii z oczu. Zatem, co odważniejsi, jednako
                stali i
                gapili się na rosłych oblubieńców śmierci. Awanturnicy z mroźnej północy szli od strony wierzei,
                znaczyło że
                w pokojowych zamiarach, lecz grodzianie ni trochę nie poczuli się przez to spokojniejsi. Za to kasztelan
                wraz z małżonką ochoczo wyszli przybyszom na spotkanie, wyraźnie odcinając się od zapadłej w osadzie
                atmosfery grozy.</p>
            <p class="paragraph">- Nie srajcie po gaciach, ziomkowie! – Krzyczał wesoło do poddanych, leciwy Błotomyj. –
                Toż to wargowie,
                swojaki! – Grododzierżca choć do mikrusów się nie zaliczał, ledwie głową sięgał piersi trzem bladolicym
                łotrzycom. Zaś towarzyszącemu im drągalowi wyrastał nieco ponad obwieszony toporami pas. Przy całej
                czwórce
                wydawał się skarłowaciały, nie tylko on zresztą. Wargowie przewyższali o głowę najroślejszych mężów w
                grodzie, lecz nie wzrostem budzili respekt. Otóż uważano ich za potomków wiedźm i demonów. Nigdy dotąd
                nikomu nie zebrało się na odwagę spytać, czy to prawda. Kraina, z której pochodzili, dla pospólstwa
                stanowiła jeszcze większą tajemnicę. Plotki na temat Hagalmory nieustannie krążyły po całym znanym
                człowiekowi świecie. Niebotyczne góry, odwiecznie skute mrozem. Ponoć tak silnym, że zwyczajny człowiek
                w
                jego powiewie natychmiast zmieniał się w zmarzlinę. Do tego bezdenne przepaście, spowite wpędzającą w
                obłęd
                mgłą. I jeszcze wulkaniczne doliny ociekające płynnym ogniem niby wrota domeny najstraszliwszych
                upiorów.
                Wszystkie te opowieści zwykle bawiły hagalmorskich łotrów. W uśmiechach szczerzyli zęby złożone
                wyłącznie z
                kłów. Ich oczy przypominały rozgwieżdżone niebo bądź pióropusz iskier wzlatujących w nocny mrok. Bladzi,
                niemal biali jak śnieg. Choć nie gardzili potrawami zwyczajnych ludzi, żywili się głównie krwią i
                surowizną.
                Hołubili śmierć. Uwielbiali przerażać. Wszędzie więc zgodnie i bez wątpliwości przypisywano im
                demoniczną
                proweniencję. Mimo to kasztelan Błotomyj wyprawił ucztę, a nawet dwie i trzy na cześć zamorskich gości.
                Poddani mu grodzianie dopiero przy trzeciej biesiadzie oswoili się z przybyszami na tyle, by bez
                większych
                obaw powrócić do spokojnego rytmu sielskiej codzienności.</p>
            <p class="markParagraph">*</p>
            <p class="paragraph">Wąsaty kupiec siedział na skraju tratwy. Płynąc nań niemrawo przez mgliste rozlewisko,
                słuchał smętnego
                skrzeczenia ptaków. Gdzieś w mijanych oczeretach płazy rechotały sennie. Czasem coś beknęło głośniej
                albo
                pisnęło przenikliwie, zwracając uwagę wąsacza. Jednak tylko na chwilę, gdyż ten zaraz z powrotem
                poddawał
                się otępieniu. Zapatrzywszy się na majaczący za woalem oparów gród, ziewnął. Nostalgicznie i ciut
                potępieńczo niby ożywieniec pogrążony w melancholii. Kiedy zaś się przeciągał, tak mu w kościach
                chrupnęło,
                że aż stęknął.</p>
            <p class="paragraph">- Obracajcie żeż tymi drągami żwawiej! – Zawołał na flisaków. Złość go brała coraz
                większa na myśl, że
                okoliczni zbóje wciąż i bezkarnie okupują rzeczną przystań. Musiał przez to w ukryciu przeprawiać się
                nieprzyjaznym rejonem rozlewiska, nędzną tratwą. – Zaraz tu skapcanieję albo, co gorsza, zgrzybieję a
                zielskiem porosnę.</p>
            <p class="paragraph">- A gdzie wam tak spieszno, panie Gościmile? – Odezwał się jeden z powożących.</p>
            <p class="paragraph">- Jak to, gdzie? – Wąsacz uniósł się, ale jakoś tak od niechcenia, otępiony gnuśną
                atmosferą rozlewiska.
                – W
                mojej karczmie, czym prędzej, chcę się znaleźć. Końskie oko pana tuczy. Nie znacie tej mądrości?</p>
            <p class="paragraph">- Chyba pańskie konia – poprawił flisak kupca, spoglądając wymownie na stojącego obok
                kuma. Ten zdusiwszy
                śmiech, naraz palnął tyczką między szuwary. Uczynił to przelękniony, że zobaczył weń utopca. Na
                szczęście
                tylko mu się przewidziało. Choć woda w niemal całej okolicy sięgała ledwie pasa, demon mógłby ich
                wszystkich
                z łatwością potopić. Trzeba wiedzieć, że te napuchnięte i glonami pokryte monstra, wyjątkowo silne były
                i
                szczególnie na ludzi zajadłe.</p>
            <p class="paragraph">Z nierównej linii sitowia, co wytyczała rozmokłą granicę między rozlewiskiem a
                jeziorem, wyłaniała się
                lesista wysepka. Na jej obwarowanym zasiekami z ostrężyn brzegu stała płacząca wierzba. Chyląc się nad
                taflą
                bajora, drzewo muskało witkami kaczeńce, jakby szykowało się do kąpieli. Kazytka też tam była i choć
                okolica
                wyludniona, rusałka grasowała, łasa na srogi trunek i męski czar.</p>
            <p class="paragraph">- Hej kawalerowie! – Gramoląc się na gałąź, zawołała chrapliwie do przepływających
                nieopodal mężczyzn. –
                Zdrożeni jesteście zapewne, a właściwie zwodzeni – poznawszy się na własnym dowcipie zarechotała. –
                Spocznijcie sobie, o tutaj, na konarze albo na mnie? – Mrugnęła do nich kaprawym okiem, klepiąc się w
                pomarszczony tyłek. Jakkolwiek to zabrzmi w przypadku starej rusałki, kusiła nagością wdzięcząc się na
                gałęzi, co gięła się nad wodą niby łabędzia szyja.</p>
            <p class="paragraph">- Zgiń, przepadnij, szkaradna starucho! – Przeklął łaskotuchę jeden z flisaków,
                pospiesznie oddalając tratwę
                od brzegu. Rusałka na to jedynie westchnęła z rozrzewnieniem.</p>
            <p class="paragraph">- Chociaż gorzałką byście poczęstowali! – Odkrzyknęła z wyrzutem w głosie, ale bez
                odzewu. Flisacy odpłynęli
                na środek jeziora, skąd wiodła bezpieczna droga do grodowej przystani. – Jeszcze będziecie za mną po
                moczarach ganiać z kuśkami sterczącymi – przyrzekła bardziej sobie niż uciekinierom. – Niech no tylko
                wiedźma wreszcie spełni daną mi obietnicę – postękując wzorem męczącej się z zatwardzeniem staruszki,
                ułożyła się wygodniej na konarze. Wtem z sąsiedniej gałęzi zeskoczył do niej dziwny stwór. Kocur to był
                bury
                albo i nie kocur. Przednie łapy miał chwytne jak u człowieka. Ogon długi i zwieńczony jadowym kolcem,
                pyszczek zaś iście po ludzku durny. – Czego chcesz, sierściuchu? – Warknęła rusałka niechętnie na
                wpatrującego się w nią chochlika. Zła nie tyle na niego, ile na komara. Owad ukąsił ją akurat w
                brodawkę,
                przez co nie miała jak się podrapać. Naraz kocur miauknął okropnie, odwracając jej uwagę od swędzącej
                bulwy
                z popielatym kłakiem pośrodku. – Odczepże się, mendo – odepchnęła łaszącego się doń kota o demonicznym
                rodowodzie, ale ten nie myślał odpuszczać. Miaucząc nieznośnie, ciągnął staruchę za wybrakowane włosy,
                aż
                wreszcie rozsierdził ją na tyle, iż ta próbując zepchnąć go do wody, sama doń wpadła. – No dobra już
                dobra –
                dała za wygraną, wynurzywszy się ze zmąconej toni. – Pójdę do tej twojej wiedźmy, pchlarzu parszywy.</p>
            <p class="markParagraph">*</p>
            <p class="paragraph">Miodunka mieszkała po drugiej stronie jeziora, patrząc od strony grodowej przystani.
                Suchy kikut niegdyś
                potężnego drzewa zaadaptowała do roli ciasnej chatki. Nie potrzebowała większej, gdyż i tak całe dnie
                spędzała na świeżym powietrzu. Między innymi doglądając ukrytej w zielniku pasieki. Tam, w zgodnej
                współpracy z pasiecznikiem, karzełkiem upiornej konduity, wytwarzała diabelsko mocny i anielsko słodki
                trunek. Dzięki niemu świat usłyszał o Błotomyjach, a tamtejsza karczma stała się centrum kultury i
                rozrywki,
                słynnym na całą Dziewanię. Krainę naszą, miodem płynącą i bagnem stojącą, jak zwykł mawiać kasztelan
                Błotomyj. Jednak Miodunka choć budziła powszechne zainteresowanie, nie pchała się w blask sławy. Wolała
                życie w ostępach, czego nikt nie ośmielał się zmieniać, niemniej do codzienności wiedźmy należało
                przebieranie wśród wszelakich zaproszeń na rozmaite ceremonie bądź uczty, urządzane z byle powodu.
                Równie
                często co gońcy, do obejścia zachodzili miejscowi. Kobiety, by prosić o dobrą radę. Mężczyźni, by stroić
                koperaczki. Bo Miodunka piękna była i świeża niczym wiosenny poranek. Nieprzemijająca uroda czarownicy
                znad
                błotomyjskiego jeziora budziła zachwyt i zazdrość. Najczęściej to drugie, o czym doskonale świadczyły,
                na
                ten przykład, słowa kazytki.</p>
            <p class="paragraph">- Szkoda twego serca dla tej pyszałkowatej zołzy, kawalerze – rozkraczyła się przed
                młodzieńcem, gdy ten w
                frustracji odstąpił od zatrzaśniętych mu przed nosem drzwi. – Co będziesz po lesie z ciężkimi jajami
                latał –
                uwodziła go, drapiąc się po pofałdowanym brzuchu. – Ulżyj sobie we mnie. A jeśli piczka moja
                niedostatecznie
                ciasna ci będzie, to już ja cię inaczej wydoję – obnażywszy dziąsła w sprośnym uśmiechu, wywaliła długi
                na
                łokieć jęzor.</p>
            <p class="paragraph">- Zejdź ty mi z drogi, ohydna kreaturo! – Chłopak wrzasnął na nią, wstrząśnięty
                torsjami. Cisnąwszy jej w
                gębę wzgardzonym bukietem kwiatów, ominął ją szerokim łukiem i uciekł. Rozzłoszczona rusałka splunęła za
                nim, po czym załomotała w drzwi drzewnej chatki.</p>
            <p class="paragraph">- Otwieraj, Miodunka! To ja, Łaskotka! Sierściucha po mnie posłałaś, to i przyszłam!
            </p>
            <p class="paragraph">W spękanym pniu, ze skrzypieniem zarysowała się szpara. Po chwili wychynęła zeń urocza,
                dziewczęca buzia.
                Przytulona do grubego, złocistego warkocza. Ów sięgał niemal samej ziemi.</p>
            <p class="paragraph">- No jesteś wreszcie – głos miękki jak mech wypłynął z wiśniowych ust.</p>
            <p class="paragraph">- Pomyślałby kto, że w tej na pozór nieletniej główce – rusałka zazdrośnie puknęła
                czarownicę w czoło –
                sędziwa mądrość sobie siedzi. Na ignorantów, głupców i kpiarzy czyha.</p>
            <p class="paragraph">Niegrzecznie potraktowana córa uroczysk, groźnie zmarszczyła brwi.</p>
            <p class="paragraph">- Charczysz niby przepity chłop, a z gęby ci cuchnie. Odstąp, bo mi żołądek na próbę
                wystawiasz.</p>
            <p class="paragraph">Kazytka, jak mało kto, była wprawiona w przyjmowaniu obelg. Jednak słowa wiedźmy ubodły
                ją tak, że aż sobie
                usiadła i się rozpłakała.</p>
            <p class="paragraph">- Chcę znów być młoda a piękna – zawodziła przez lepiące się jej do ust zielonkawe
                smarki.</p>
            <p class="paragraph">- I będziesz – zapewniła czarownica, nie mogąc patrzeć na lamentującą staruchę. – Wszak
                ci obiecałam.</p>
            <p class="paragraph">- Obiecanki, macanki – chlipnęła rusałka. – Zwodzisz mnie, szachrajko.</p>
            <p class="paragraph">- Nieprawda! – Uniosła się dziewoja, która na tle desperującej maszkary wyglądała, o
                ile to możliwe, jeszcze
                piękniej.</p>
            <p class="paragraph">- A właśnie, że prawda! – Łaskotka poderwała się z ziemi. – Przysług wyświadczyłam ci
                bez liku, a ty wciąż
                tylko obiecujesz. Kiedy wreszcie dostanę tego twojego chłopa, co?</p>
            <p class="paragraph"> - Popatrz na siebie – Miodunka mówiła z obrzydzeniem, zarówno dźwięczącym w jej
                melodyjnym głosie jak i
                wymalowanym na nieskazitelnej twarzy. – Tylko nigdy nie trzeźwiejący moczymorda bądź wyjątkowo chutliwy
                zboczeniec byłby w stanie cię wziąć.</p>
            <p class="paragraph">- Więc niech ten twój kochanek – beczała kazytka – zatka nos i zamknie oczy, skoro nie
                jest ani pijakiem, ni
                sprośnikiem. Szast, prast i znów młoda będę.</p>
            <p class="paragraph">Czarownica westchnęła ciężko, po czym, niby nie zważając na rusałkę, weszła do
                przyjemnie chłodnej wody. W
                tle kuszącej sylwetki wiedźmy jezioro obejmowało gród płytką, zarośniętą oczeratami fosą.</p>
            <p class="paragraph">- Porozmawiam z nim, gdy wróci z podróży, ale chcę czegoś w zamian – oznajmiła sucho,
                łaskotana moczarkami w
                łydki.</p>
            <p class="paragraph">Rusałka prychnąwszy w beznadziei, usiadła na pniaku.</p>
            <p class="paragraph">- Jak zawsze – mruknęła naburmuszona, zerkając gdzieś w bok.</p>
            <p class="paragraph">- Tym razem, jeśli się spiszesz – jęła obiecywać, córa uroczysk – dosiądziesz mego
                kochanka niby amazonka ogiera
                w pełnym galopie. Znów będziesz piękna.</p>
            <p class="paragraph">Kazytka niejeden raz słyszała tę obietnicę, lecz tym razem wybrzmiało w niej coś
                nowego. Miodunce bardzo na
                czymś zależało i by to zdobyć, gotowa była wiele dać. Na przykład pożyczyć kochanka na jakiś czas.
                Rusałka
                nie miała co do tego żadnych wątpliwości, więc z odświeżoną nadzieją w sercu weszła do jeziora.</p>
            <p class="paragraph">- Czego chcesz? – Spytała żarliwie. Wiedźma trzymała ją chwilę w niepewności, muskając
                wodną taflę.</p>
            <p class="paragraph">- Zamorskich gości w Błotomyjach mamy – odezwała się wreszcie, nie odrywając oczu od
                gwarnej przystani. –
                Czworo łowców przygód z Hagalmory. Trzy bladolice kobiety w towarzystwie ichniego mężczyzny – jęła
                gładzić
                włosy. – Ów twarz ma przez demona naznaczoną, a z oczu źle mu patrzy. Chcę wiedzieć o nim wszystko, co
                zdołasz podglądnąć i podsłuchać – sprawiała wrażenie powściągającej utajone fetysze, gdy nagle cięła
                rusałkę
                ostrym spojrzeniem. – Jeśli przez durnotę czy z rozmysłem zdradzisz się ze szpiegowaniem, wówczas nie
                mój
                kochanek, jeno bies w alkowie cię odwiedzi.</p>
            <p class="paragraph">Kazytka nie przelękła się wiedźmiej groźby. Nie takich ja ogierów w sobie miękczyłam,
                uśmiechnęła się do
                wspomnień. Hasając radośnie, przybrzeżnymi wodami błotomyjskiego jeziora, zmierzała ku grodowi.</p>
            <p class="markParagraph">*</p>
            <p class="markParagraph markParagraph--link">
                <a class="header__link"
                    href="https://www.youtube.com/watch?v=EULoybB2Nsw&list=PLirdeBlmOFoYgU8BB8GgufM0j3cH1kQ7j"
                    target="_blank" rel="noreferrer noopener">
                    D&D Ambience - Crowded Local Tavern<span class="header__span">(otworzy
                        się w nowej zakładce)</span></a>
            </p>
            <p class="paragraph">Po dwóch dniach mocno zakrapianego ucztowania na cześć gości z dalekiej północy,
                grodzianie zapragnęli
                chwili wytchnienia. Zwłaszcza kasztelan, któremu w czas biesiady zapomniało się, że starość nie wybacza
                młodzieńczych przyzwyczajeń. Na szczęście z pomocą przyszła woda z kiszonej kapusty w asyście zimnych
                okładów i lekkiego piwa, podawanego z kwaśnym mlekiem. Przekazywana z pokolenia na pokolenie kuracja
                okazała
                się tak skuteczna, iż na wieczór błotomyjanie byli gotowi na następne hulaszcze wyzwania. Balująca wraz
                z
                nimi Łaskotka, okutana szaroburymi szmatami na wzór wędrownej szeptuchy, unikała tylko tych dobrze
                znających
                ją oczu. Ze swoich natomiast ani na chwilę nie spuszczała wędrowców z Hagalmory. Niezwykle wysokich,
                białych
                jak śnieg i o niepokojących spojrzeniach nie dało się stracić w tłumie. Zatem rusałka nie miała
                większych
                trudności ze śledzeniem ich, tym bardziej że niemal bez przerwy siedzieli na tyłkach, dając nogom
                odetchnąć
                od drogi. Najwięcej czasu spędzali w krytej gontem, dębowej karczmie, co porośnięta winobluszczem stała
                sobie w cieniu sędziwej lipy jako ta ostoja hulaszczego żywota. To tam, kolejnego uciesznego wieczora,
                kazytka podejrzała wargów w towarzystwie zacnego kupca. Ów zrazu wydał się jej znajomy. Przez dłuższą
                chwilę
                wytężała zwoje mózgowe, by naraz pacnąć się w czoło. To onego przecież, przed dwoma dniami, miała
                przyjemność oglądać z wierzbowej gałęzi, gdy tratwą przeprawiał się przez jezioro.</p>
            <p class="paragraph">Siedzący z nim przy stole warg oderwał kufel od ust. W pogodnym błękicie oczu
                zamorskiego łotra zatańczyły
                srebrzyste iskierki.</p>
            <p class="paragraph">- Gościmile – awanturnik zagrzmiał barytonem. Złocisty miód ładnie się wkomponował w
                płowy odcień jego
                długiej, zdobionej trupimi koralikami brody. – Pragnę przedstawić ci moje przyjaciółki. Wspaniałe córki
                wojny – pijany, kolejno je wskazywał. Nie miał przy tym pewności, czy palec kieruje się mu w stronę
                właściwą
                wypowiadanemu imieniu. – Freira, Dalla i Runa, a ja jestem Liznar – dosiadające się do stołu kobiety
                przedstawił z dumą, wręcz pochwalił się nimi. Siebie natomiast zaprezentował z rezerwą niby niekonieczny
                doń
                dodatek. Te pomimo alkoholowego roztargnienia, w lot to dostrzegły i nie pozostawiły bez odpowiedzi.</p>
            <p class="paragraph">- Nasz Liznar – podkreśliła Dalla, oszołomiona mocnym trunkiem. Włosy miała
                kruczoczarne, upięte w zadziorny
                kucyk, też wypuszczone w długie pasma, które niesfornie opadały gdzie im się żywnie podobało.
                Wskoczywszy
                druhowi na kolana przytuliła go do piersi. Siedzącego zaś po przeciwnej stronie stołu wąsacza omiotła
                spojrzeniem skrzących się szkarłatnie oczu. Chciała mieć pewność, że jej kontrastująca z urodą tkliwość
                odpowiednio na niego podziałała. W międzyczasie krwistowłosa, piegowata Freira skończyła dopijać miód
                palący
                okrutnie niby ogień. Odstawiwszy pusty kufel na stół, ostrzegła brodatego przyjaciela.</p>
            <p class="paragraph">- Jeśli nie przestaniesz się nam ścielić pod stopami, zaczniemy cię pieścić i wachlować
                na oczach wszystkich
                – ciemnozielone iskry roztańczyły się drapieżnie w zadzierzystym spojrzeniu warginy.</p>
            <p class="paragraph">Wzięty w dwa ognie brodacz odchrząknął, nieco skrępowany. Gościmił natomiast zakrztusił
                się niemal na
                śmierć. Akurat raczył się miodem, kiedy Freira mówiąc o rozkoszy, zabrzmiała niepokojąco, jakby groziła,
                co
                najmniej, męczeńską śmiercią.</p>
            <p class="paragraph">- Nie no, dziewczyny – podjęła Runa. Charakterystycznym dla siebie, zmysłowym tembrem
                lubiła przeciągać
                słowa. Jej niebywale długie włosy sprawiały wrażenie powstałych z popiołów bądź wykutych ze skały. – Nie
                róbcie znowu z naszego mężczyzny takiego niedorajdy. Co sobie o nim pomyśli nasz hojny gospodarz? –
                Uśmiechnęła się zalotnie do wąsacza. W antracytowych oczach awanturniczki zawirowały iskierki w kolorze
                platyny. Oczarowany łotrzycą kupiec, by ukryć onieśmielenie, zawołał oberżystkę i zamówił następną
                kolejkę.
                Dalla w międzyczasie zeszła z kolan Liznara prosto na stół. Wyłożyła się nań wzorem prominentnej
                kurtyzany z
                luksusowego zamtuza. Brodacz położył głowę na jej nagim biodrze. Z nowym zainteresowaniem wpatrzył się w
                gospodarza. Dalla głaszcząc przyjaciela po głowie, również szacowała fundującego im trunki mężczyznę.
                Nie
                wiedzieli o nim nic poza tym, że podawał się za zamorskiego kupca, nazywał się Gościmił i najwyraźniej
                miał
                do nich jakiś interes.</p>
            <p class="paragraph">- Zza którego morza jesteś, co? – Spytała zadziornie, czarnowłosa wargina. – Nie
                wyglądasz mi na amazonkę, a
                do nas też ci daleko – zauważyła przekornie. Wąsacz na to roześmiał się jowialnie, po czym odbił
                piłeczkę.</p>
            <p class="paragraph">- Za to wy, drogie panie, musicie być zza obu mórz naraz. Wszak jasne jesteście niczym
                śnieg północy, znowuż
                nosicie się jak damy południa.</p>
            <p class="paragraph">Freira uśmiechnęła się filuternie w reakcji na jego słowa. Przysiadłszy się doń bliżej,
                zarzuciła mu nogi na
                kolana niby karczemna ladacznica.</p>
            <p class="paragraph">- Czy ty aby nie masz na nas ochoty? – Mruczała łakomie. – Myślisz, że mógłbyś nas
                zdzierżyć?
                Gościmił musiał się napić. Złapał kufel i pił, aż opróżnił naczynie. Miód był pyszny, a przy tym palił
                jak
                diabli i kopał z siłą końskiego kopyta. Ponadto dodawał pewności siebie. Kupiec otarłszy załzawione oczy
                patrzył nieco śmielej na bawiącą się jego uchem awanturniczkę. Freira bardzo go pociągała, wręcz
                hipnotyzowała. Już miał się doń odezwać, ułożywszy sobie komplement w głowie, gdy ta nagle zmieniła
                pozycję
                i złapała go za krocze. Czegoś takiego zupełnie się nie spodziewał. Siedział więc skamieniały, zwłaszcza
                tam
                na dole.</p>
            <p class="paragraph">- Chciałeś coś powiedzieć – niemal musnęła go ustami. Przyrodzenie zatętniło mu
                boleśnie, kiedy zaczęła je
                masować.</p>
            <p class="paragraph">- Ja… – choć był stałym bywalcem zamtuzów i koneserem cielesnych uciech, przy
                hagalmorskiej łotrzycy
                zupełnie zapomniał języka w gębie. Wargina pochodzeniem działała na niego jak afrodyzjak. W jej
                szmaragdowo
                iskrzących się oczach widział nieokiełznaną dzikość i upiorny chłód domu, w którym się urodziła. Oddech
                miała gorący niczym płynny ogień wypluwany przez skały, wśród których dorastała. Pieściła go rękami
                zdolnymi
                zadać śmiertelny ból.</p>
            <p class="paragraph">- Na poddaszu mamy pokój z wielkim łóżkiem – mruknęła mu do ucha i zaraz je zassała,
                wywołując gorący
                dreszcz. Gościmił najpierw poczuł to w karku, a dalej wzdłuż całego kręgosłupa i wreszcie w podbrzuszu.
                Tam,
                doznanie zderzyło się z pragnącym wyzwolenia uciskiem, znajdującym swe źródło w nieprzerwanie masowanym
                kroczu. – Chodź – usłyszał. To jedno słowo niby zaklęcie ubezwłasnowolniło go na podobieństwo szmacianej
                lalki. Freira mogła zrobić zeń cokolwiek, a on zapragnąłby tego więcej. Zatem, nie certoląc się,
                wyciągnęła
                go zza stołu i wziąwszy na ręce gdyby pannę młodą wyniosła na poddasze.</p>
            <p class="paragraph">Dotąd zdający się nie zwracać uwagi na tych dwoje, współbiesiadnicy, odprowadzili ich
                chytrymi spojrzeniami.</p>
            <p class="paragraph">- Też pójdę – zaproponowała Dalla. – We dwie wyciągniemy z niego znacznie więcej.</p>
            <p class="paragraph">- Chyba obciągniecie mu znacznie szybciej – naburmuszył się Liznar. Dalla strzeliła go
                wierzchem dłoni i
                chciała jeszcze kopnąć, lecz powstrzymała ją Runa.</p>
            <p class="paragraph">- Lepiej nie – rozjemczyni wcisnęła się między zwaśnionych przyjaciół. – Ten
                nieszczęśnik naprawdę uwierzył,
                że Freira ma na niego ochotę. Nasza sucz sama wyciągnie z niego wszystko, co chcemy wiedzieć.</p>
            <p class="paragraph">- Czy wy nie przesadzacie z tą przezornością? – Wtrącił się Liznar, wciąż naburmuszony.
                – Jesteśmy przecież
                kochankami Mory, pani końca żywotów. Któż ośmieliłby się zastawiać na nas pułapkę?</p>
            <p class="paragraph">- Sprawdzić nie zaszkodzi – odparła Dalla. – Wiele jest miejsc na świecie, w których
                drogo można sprzedać
                nasze głowy.</p>
            <p class="paragraph">- Przezorni głupio nie giną – Runa przytoczyła hagalmorskie powiedzenie, lecz Liznarowi
                takie tłumaczenie
                nie wystarczyło. Zachowawczość nijak mu pasowała do hardych dziewoi, z którymi włóczył się po świecie.
            </p>
            <p class="paragraph">- Jesteście dziś jakieś przewrażliwione, dziewczyny – zawyrokował. – Pokażcie mi
                mężczyznę, co nie chciałby
                spędzić z wami kilku tygodni w podróży. Chyba tylko ten, co go na was nie stać – roześmiał się
                bezczelnie.
                Zaraz spoważniał uświadomiwszy sobie, że właśnie obraził przyjaciółki, a upojenie alkoholowe ni trochę
                nie
                było dlań usprawiedliwieniem. Dalla najwyraźniej oceniła jego skruchę na niedostateczną, skoro znów
                spoliczkowała go siarczyście. Nie omieszkała też udzielić mu reprymendy.</p>
            <p class="paragraph">- Gdybyśmy były, jak ty, oderwane od życia, już dawno leżałbyś sobie spokojnie trupem,
                a my obok ciebie.
                Tyle że całkiem żywe, związane i zbiorowo gwałcone przez wszystkich okolicznych grasantów.</p>
            <p class="paragraph">- To po co…</p>
            <p class="paragraph">Nie pozwoliła przyjacielowi na rozwinięcie myśli, przeszywając go lodowatym
                spojrzeniem.</p>
            <p class="paragraph">- Nic już nie mówię – uniósł ręce w obronnym geście i wtem Runa popatrzyła na niego z
                podjudzoną alkoholem
                fascynacją.</p>
            <p class="paragraph">- Ty jesteś zazdrosny o Freirę – uśmiechnęła się zaczepnie. Popielne tęczówki w jej
                oczach zamigotały
                pogodnie.</p>
            <p class="paragraph">- Oj tam, od razu zazdrosny – obruszył się. – Po prostu chciałem powiedzieć, że nie
                wystarczy być bogatym
                kupcem, żeby zasłużyć sobie na kilka upojnych chwil w towarzystwie córki północy – jego słowa weszły w
                Runę
                tak przyjemnie, że aż go cmoknęła.</p>
            <p class="paragraph">- Szkoda, że nie powiedziałeś tego, kiedy Freira jeszcze tu była – rozmarzyła się. –
                Ile ja bym dała, żeby
                zobaczyć jej rozanieloną minę.</p>
            <p class="paragraph">- Freira i rozanielona mina? – Wtrąciła się Dalla. – Dajcie spokój.</p>
            <p class="paragraph">Runa wciąż wpatrywała się w Liznara. Komplement łotra wchodził w nią coraz głębiej,
                ocierając się o wrażliwe
                miejsca. Podsycona miodową gorzałą, do tego stymulowana łobuzerskim uśmiechem przyjaciela, w końcu nie
                wytrzymała. Zarzuciwszy więc ręce kompanowi na szyję, znów go cmoknęła.</p>
            <p class="paragraph">- Jesteś wyjątkowo słodki jak na twardziela z północy, wiesz?</p>
            <p class="paragraph">Raptem na pobliski stół wskoczyło dwóch grajków. Jednej łechcąc grodzianki zalotnym
                spojrzeniem, trącił
                struny lutni, drugi jął zapamiętale prać w bęben, z lubością patrząc w powałę, bez mała czerpiąc zeń
                natchnienie. Goście zaczęli śpiewać do ich muzyki, ale jeszcze nikt nie kwapił się do tańca. Runa
                troszkę
                się krępowała pójść w tany, Dalla zaś nie miała zamiaru przepuścić okazji do uwodzenia zmysłowym pląsem.
                Nie
                chciała jednak tańczyć sama, więc zaczęła ciągnąć przyjaciół, gdy naraz Liznar znów ją rozdrażnił.</p>
            <p class="paragraph">- Nie wiem, Dalla, czy to nie ty powinnaś była wziąć kupca na poddasze. Freira może być
                dla niego zbyt… –
                szukał właściwego słowa, lecz spragniona ruchu dziewczyna nie dała mu go znaleźć.</p>
            <p class="paragraph">- Skończ już pierdolić i bierz się do tańca – poczęstowała druha krwistym słowem,
                straciwszy doń
                cierpliwość. Kiedy zaś wpychała go na stół, protestował w obawie, że mebel się pod nim złamie.</p>
            <p class="paragraph">- Daj chociaż skóry i opończę zdjąć! Będę lżejszy! – Wykrzyczał do niej, gdyż w
                karczmie zrobiło się głośno.</p>
            <p class="paragraph">- Patrzcie no! – Śmiała się z niego. – Cielę myśli, że jest bykiem! – Wiedziała, jak
                sprowokować mężczyznę,
                w towarzystwie którego od dawna eksplorowała świat.</p>
            <p class="paragraph">- Cielak!? – Warg oburzył się żartobliwie. – Już ja ci pokażę cielaka! – Wrzucił ją na
                stół, a ona
                wylądowawszy nań z urzekającą gracją, wciąż prowokowała filuternym uśmiechem. W ślad za nią na szeroką
                ławę
                poleciała Runa. Potem Liznar zrzucił wierzchnie odzienie, wtarabanił między przyjaciółki i zaczęła się
                zabawa. Grodzianie śpiewali wesoło w rytm skocznej muzyki. Z podszytym niepokojem zachwytem patrzyli na
                dwie
                piękności oplatające w tańcu wielkiego jak niedźwiedź brodacza.</p>
            <p class="paragraph"> W sercu biesiadnej izby, ogień podrygując sympatycznie na polanach, zdawał się cieszyć
                otaczającymi go
                ludźmi. Nad nim, świniak dorodny skwierczał smakowicie. Powyżej zaś, w przytulnym świetle igrających
                płomieni, na belce rozciągniętej między podtrzymującymi powałę słupami, przycupnął chochlik. Wiedźmi
                kocur
                wykrzywił durną gębę w psotnym grymasie. Demon jego pokroju za nic w świecie nie przepuściłby okazji do
                spłatania komuś figla, zwłaszcza w czas hulanki. Siedział więc taki nad głowami stłoczonych pośród ław
                ludzi, wietrząc sposobność do niecnego czynu. Z dala odeń, w najciemniejszym zakamarku oberży, między
                wielkie beczki wciśnięta była sterta szaroburych łachów. Z tłumoku oczy kaprawe potajemnie ziorały.
                Przyglądały się hagalmorskiemu mocarzowi, co w towarzystwie ponętnych dziewoi górował nad radosną ciżbą.
            </p>
            <p class="markParagraph">*</p>
            <p class="paragraph">Wczesnym rankiem, Gościmił schodził z poddasza, widząc świat w nowych barwach.
                Wprawdzie kac mu doskwierał,
                ale nie zdołał popsuć humoru. Nigdy wcześniej nie kochał się z kobietą tak piękną i tak doświadczoną w
                tych
                sprawach. Wprawdzie ręki nie dałby sobie za to odciąć, ale chyba się w niej zakochał. A już na pewno
                zapałał
                afektem do tego wszystkiego, co mu zrobiła. Szczególnie rozmiłował się w tym, że po seksie została z nim
                w
                alkierzu. Z autentyczną ciekawością słuchała, gdy opowiadał o sobie i swoim życiu. Przegadał z nią
                niemal
                całą noc. Potem lecząc kaca przy szynkwasie podejrzewał, by nie powiedzieć roił sobie, że wywarł na niej
                nie
                lada wrażenie. Wszak została z nim do rana. Napuszony więc niby paw, jął obnosić się po oberży, dumnie
                dzierżąc kufel piwa, jakby to było, co najmniej, królewskie berło. Szukał kogoś, z kim mógłby się
                podzielić
                przeżyciami minionej nocy. Karczmarz akurat wywalał za drzwi ostatnich półprzytomnych niedobitków
                całonocnej
                zabawy. Znowu kuchcik zajmował się śniadaniem dla poważniejszych gości. Obaj sprawiali wrażenie
                niemożebnie
                zajętych i nieskorych do pogawędki. Zatem kupiec postanowił wrócić do boskiej kochanki, gdy naraz palnął
                się
                w czoło. Zostawił ją skacowaną w balii i bez piwa. Co prawda nie prosiła o nie, kiedy wychodził, ale
                mógł
                przecież pomyśleć. Nie czekając na oberżystę, sam nalał pełen kufel i starając się nie uronić kropli,
                pognał
                na piętro.</p>
            <p class="paragraph">Freira drzemała w wodzie, rozkoszując się jej chłodem.</p>
            <p class="paragraph">- Jesteś wielki – mruknęła dziękczynnie i zaraz zalała gardło zimnym piwem. Wesołe
                bąbelki zatańczyły z
                delikatną goryczką dziewczynie na języku, przynosząc ulgę obolałej głowie. Orzeźwiona ich pląsem
                łotrzyca, z
                rozbawieniem spojrzała na rozbierającego się wąsacza.</p>
            <p class="paragraph">- Wielki jeszcze nie jestem, ale zaraz będę – zapewnił ją entuzjastycznie. – I twardy –
                dodał, mocując się z
                butem.</p>
            <p class="paragraph">- Wstrzymaj konia, rycerzu – roześmiała się. – To był jednorazowy wyskok i ślubu, tym
                bardziej dzieci z tego
                nie będzie.</p>
            <p class="paragraph">Gościmił wartko ściągając spodnie, naraz zatrzymał się w pół drogi. Minę miał nietęgą.
                Zwyczajną dziewkę po
                prostu wziąłby, nie bacząc na protesty, ale nie z córką wojny takie numery. Siłowe rozwiązanie w jej
                przypadku mogłoby się dla niego skończyć tragicznie.</p>
            <p class="paragraph">- Daj mi jedną chwilkę, proszę – zrobił wielkie oczy wzorem porzuconego kociątka. Nawet
                wąsy miał podobne. –
                Jeśli ci się nie spodoba, utopisz mnie w tej balii i będziesz miała ze mną spokój.</p>
            <p class="paragraph">Freira zapatrzyła się na niego, mrugając rytmicznie niby w takt jakiejś melodii. Potem
                roześmiała się
                perliście.</p>
            <p class="paragraph">- Jedna chwilka – podkreśliła, unosząc palec. – I ani jej ułamka więcej.</p>
            <p class="paragraph">Kupiec przytaknął entuzjastycznie. Nie marnując czasu na dalsze rozbieranie się,
                dosłownie i w przenośni zanurkował
                warginie między uda, wywołując kolejne salwy serdecznego śmiechu.</p>
            <p class="paragraph">Gdyby mnie teraz zobaczyli, pospadaliby z nóg, pomyślała Freira o swoich przyjaciołach.
                Tymczasem jej
                kochanek dobrze wykorzystał daną mu chwilę, wytrzymując pod wodą zaskakująco długo. Również wykazując
                się
                wysoką sprawnością językową. W nagrodę, mógł posunąć sprawy dalej.</p>
            <p class="paragraph">Tymczasem Liznar ocknął się gdzieś w kącie oberży. Do policzka lgnęło mu coś
                delikatnego i ciepłego. Podczas
                zabawy wypił morze miodu, ale nie miał kaca, choć doskwierało mu iście diabelskie pragnienie. Kiedy
                otworzył
                oczy, zastanowiły go panujące w karczmie ciemności. Dopiero po chwili zorientował się, że na głowę ma
                naciągnięte sukno nieznanego pochodzenia. Wygrzebawszy się spod niego zrozumiał, iż zasnął oberżystce
                pod
                spódnicą. Kobieta wciąż spała z błogim uśmiechem na rumianej twarzy.</p>
            <p class="paragraph">Niedobrze, pomyślał. Żeby usnąć dziewoi między nogami… Z mocnym postanowieniem
                ograniczenia spożycia
                trunków, stoczył się ze stołu i rozejrzał tępo po karczmie. Jego spojrzenie nabrało inteligentnego
                wyrazu,
                dopiero gdy dostrzegł antałek piwa. Dziękując matce naturze za pszenicę i chmiel, wpadł pod baryłkę i
                już
                tak podeń został.</p>
            <p class="paragraph">Dalla z Runą, również wracały do życia. Pierwsza wypełzała spod stołu, zawodząc niby
                ożywieniec gramolący
                się z grobu. Druga usiłowała zepchnąć z siebie nieprzytomnego grajka. Wzdychała przy tym i pojękiwała,
                jakby
                wciąż się z nim kochała. Obie nie mogły oprzeć się wrażeniu, iż karczma przez noc zmieniła się w okręt i
                właśnie wypłynęła na wzburzone morze. Kiedy już obie się pozbierały, w przeciwieństwie do swego
                brodatego
                przyjaciela, wykrzesały z siebie nieco godności. Otóż nalały sobie piwa do kufli, zamiast włazić z
                gębami
                pod kurek. Siedząc potem przy stole, ślubowały umiar w pijaństwie przy następnej uczcie. Liznar dołączył
                do
                nich zaraz po tym, jak rozmówił się z oberżystą w kwestii śniadania. Karczmarz w mężnej obronie dobrego
                imienia błotomyjskiego przybytku nie zgodził się na serwowanie surowizny. Ustąpił za to w kwestii
                jajecznicy
                i boczku. Liznar nie czuł się na siłach, spierać się z nim o cokolwiek, więc przyjął, co postanowione.
                Jajo
                będzie ledwie ścięte, boczek zaś niedosmażony.</p>
            <p class="paragraph">Wkrótce do biesiadnej izby zeszła Freira w towarzystwie Gościmiła. Przyjaciele powitali
                ją pytającymi
                spojrzeniami, na co ta kazała kochankowi sprawdzić, czy go czasem w kuchni nie ma. Kiedy wąsacz usłużnie
                przepadł, zrelacjonowała kompanom, że jest niegroźny. Dzięki niemu mogą przeżyć naprawdę ciekawą
                przygodę.</p>
            <p class="paragraph">- Niech ci szadź gnaty wymrozi, jeśli się mylisz – stęknęła Dalla, masując obolałą
                głowę.</p>
            <p class="paragraph">- Uważaj, żebym ja ci takiego gnata w tyłek nie wsadziła – żartobliwie zagroziła,
                piegowata awanturniczka.</p>
            <p class="paragraph">- Nie obiecuj – skwitowała czarnowłosa łotrzyca, łyknąwszy piwa.</p>
            <p class="paragraph">- A ty co o tym wszystkim myślisz? – Runa filuternie zagadnęła Liznara, który po
                szalonej nocy wydawał się
                nieobecny. Ów w odpowiedzi na jej zaczepkę westchnął, a właściwie sapnął i to było wszystko, co miał do
                powiedzenia. Jednak wargina nie dała się zbyć, trochę na niego zła, że w ferworze hulaszczej zabawy
                zaplątał
                się jakiejś dziewce w spódnicę. – Nie jesteś już zazdrosny o Freirę, że z obcym chłopem spędziła całą
                noc na
                poddaszu? – Przylgnęła do przyjaciela z niezręcznym pytaniem. Liznar zmarszczył czoło i wydął wargi w
                poszukiwaniu właściwej odpowiedzi. Tymczasem Freira rozejrzała się po karczmie udając, że nie usłyszała
                pytania Runy.</p>
            <p class="paragraph">- Gdzie ten Gościmił polazł? – Szukała kupca rozbieganym wzrokiem niby zniecierpliwiona
                czekaniem na
                śniadanie. Nieświadomie jęła bawić się włosami. Ktoś, kto znał ją dostatecznie długo, wiedział że takim
                zachowaniem zwykle ukrywała zmieszanie, podszyte ekscytacją. Runa wprawdzie nie dostrzegła na jej twarzy
                rozanielonej miny, na którą wcześniej liczyła, ale te sekretne gesty również były satysfakcjonujące,
                jeśli
                nie rozczulające.</p>
            <p class="paragraph">- No to jak będzie z odpowiedzią na moje pytanie, Liznar – ukontentowana, wróciła
                zaczepnie do rozespanego
                kompana, który zdążył się ucieszyć, iż dała mu spokój. – Jesteś jeszcze zazdrosny czy już nie?
                Gapiący się dotąd gdzieś w bok brodacz ziewnął, mlasnął, przeciągnął się, a na koniec popatrzył na
                przyjaciółkę, robiąc minę tępego osiłka.</p>
            <p class="paragraph">- Jestem... – na moment ugrzązł w wypowiedzi niby sztych we flakach. – Głodny – wyznał
                błagalnie. Jego
                srebrzące się oczy nie zdradzały żadnej myśli. Patrząc w nie, Runa szacowała, że intelekt wprowadzi mu
                się
                do głowy dopiero wieczorem. Zatem nie drążąc tematu, myślami powędrowała ku dziewce, pod której spódnicą
                Liznar zawieruszył się niby niechcący.</p>
            <p class="paragraph">Nie będę dziewczynie robić z tego tytułu wyrzutów, postanowiła w przypływie skacowanej
                wyrozumiałości. Któż
                by się oparł urokowi jurnego barbarzyńcy z północy? Zwłaszcza po kilku głębszych. Rozochocona oberżystka
                pewnie sama musiała go dopaść, bowiem jak świat światem, jeszcze mu się nie zdarzyło w tych sprawach
                wykonać
                pierwszego ruchu.</p>
            <p class="paragraph">Runa uśmiechnęła się, pierw do własnych myśli, a potem do brodatego przyjaciela. Nigdy
                nie potrafiła się na
                niego złościć, nawet gdy bardzo tego chciała. Miała doń szczególną słabość. Niejeden przekonał się o
                jego
                brutalności, która zaskakująco mocno kontrastowała z czułością, z jaką traktował ją i dziewczyny. Mało
                kto
                mógł się z nim równać w walce i wcale się tym nie chełpił, czym bardzo jej imponował. Patrząc mu wtedy
                przy
                stole w nieskażone myślą oczy, chciała się od niego uwolnić. Porzucić, nim do reszty się zakocha</p>.
            <p class="paragraph">Gościmił wrócił z jajecznicą, przeganiając wszelką intymność chwili i ożywiając
                atmosferę. Umordowane
                namiętnościami minionej nocy dziewczyny jadły ze smakiem, a Liznar podbierał im boczek narzekając, że
                dostał
                zbyt małą porcję. Potem przy łagodnym piwie, kupiec z wprawą bajarza snuł opowieść o egzotycznej
                krainie,
                zamieszkanej przez ciemnoskóre, epatujące nagością amazonki. Stolica ich królestwa fascynowała pięknem.
                Zbudowana w niezwykłym miejscu, gdzie wysokie klify wpuszczały w siebie morze na podobieństwo fiordów. Z
                nieznanego wąsaczowi powodu, chłopcy rodzili się tam rzadko. Od najmłodszych lat byli uczeni wrażliwości
                i
                usługiwania. Jeszcze w wieku młodzieńczym wchodzili w związki z haremami liczącymi od kilku do
                kilkunastu
                kobiet. Gościmił opisywał tę rajską niwę, skrzętnie skrywając uprzedzenie. Nie podobało mu się, że to
                kobiety zgłębiały tam wiedzę, stanowiły prawo i kształtowały kulturę. Prowadziły wojny i zawierały
                pokoje.
                Eksplorowały świat i zdobywały skrywane weń skarby. Tam, mężczyzna egzystował dla nich, nie one dla
                niego.
                Jego zasadniczą rolą było płodzenie potomstwa, opiekowanie się nim i dbanie o dom. Mieszkanki tej
                niebywałej
                krainy słynęły z ognistego temperamentu oraz wybujałej fantazji. Przez to żyjący w niej, przedstawiciele
                płci przeciwnej, mieli bardzo napięty grafik nocy i dni. W ich życiu nie było miejsca na odpoczynek.</p>
            <p class="paragraph">- Chętnie ujrzałbym tych twardzieli na własne oczy – zasłuchanego w opowieść Liznara
                zdjęła chętka na żarty.
                – Trzy baby to już istne urwanie głowy, a co dopiero... – Dalla nie dała mu dokończyć, wymierzając
                kontrolnego klapsa w potylicę. Gościmił śmiejąc się z niego zdradził, w czym tak naprawdę kobiety z
                tropikalnego raju dopatrują się największego męstwa.</p>
            <p class="paragraph">- Ich fetyszem są warkocze w zestawieniu z gęstymi brodami – mówił poufale, jakby
                podziwiając aparycję
                hagalmorczyka. – A blizny, przywodzące na myśl zwycięską walkę z bestią, doprowadzają je wprost do
                szaleństwa.</p>
            <p class="paragraph">Liznar odruchowo dotknął twarzy, wspominając starcie z poterczukiem.</p>
            <p class="paragraph">- To nie była bestia, tylko demon – oświeciła Gościmiła Freira. – Upiorne ptaszysko.
                Wielkie jak orzeł –
                opisała, szeroko rozkładając ręce. Zaraz cmoknęła przyjaciela w szramę, dumna z jego zwycięskiej walki
                ze
                skrzydlatym monstrum. Gościmił nagle poczuł się o nią zazdrosny, choć zdawał sobie sprawę, że po
                zaledwie
                jednej upojnej nocy nie powinien mieć złudzeń. Mimo to ośmielił się fantazjować o krwistowłosej
                łotrzycy.
                Nawet ulokować weń pewne oczekiwania w nawiązaniu do tego, co między nimi zaszło na poddaszu. Uważał, iż
                w
                kontekście intymnej relacji, Freira traktowała Liznara jak trofeum, nie zaś drugą połowę. Miał więc
                powody,
                by sądzić, że nie łączy ich nic poważnego. Co za tym idzie, liczył na coś więcej niż przelotny romans.
                Ukierunkowany takimi przekonaniami, pozwolił sobie odchrząknąć w intencji przywołania do porządku
                spoufalających się ze sobą barbarzyńców. Niestety z miernym skutkiem, więc dał sobie spokój.
                Przynajmniej na
                jakiś czas. Wracając do egzotycznej krainy amazonek, zaproponował im wspólną podróż na dalekie południe.
            </p>
            <p class="paragraph">- Nie – stanowczo odmówiła Dalla. Dobrze znała wędrujące z ust do ust opowieści o
                zuchwałych piratkach z
                amazońskiej hordy. Morskie pantery napadały na sioła, grody, a nawet większe miasta, skąd gwałtem brały
                sobie co lepszych mężów. Ciągnąc ich za Południowe Morze, syciły się nimi po drodze. Potem sprzedawały
                na
                rozpłód, jakoby mężowie owi zwierzętami byli. Tak mówiło się w Międzymorzu o łupieżczych upodobaniach
                amazonek. – Nie będą się, tępe dzidy, napalać na naszego faceta – Dalla władczym gestem objęła Liznara.
                Ten
                wprawdzie nic nie miał przeciwko wyprawie w tropiki, ale wolał się z tym przed przyjaciółkami nie
                zdradzać.
                Zwłaszcza przed tą czarnowłosą zołzą.</p>
            <p class="paragraph">- No co wy? – Zdziwił się kupiec. – Jesteście kompania łowców przygód czy nie?</p>
            <p class="paragraph">- Nie! – Uniosła się Dalla i zaraz poprawiła. – To znaczy jesteśmy, a jakże. Tylko nie
                po drodze nam do tego
                ich tam, burdelu pod palmą. Pieprzone nimfomanki – prawdę mówiąc, jej nagły wybuch nie miał żadnego
                związku
                z kobietami gorącego południa. Jednak o tym wiedziały tylko Runa z Freirą.</p>
            <p class="paragraph">Liznar na wszelki wypadek nie próbował uspokajać temperamentnej przyjaciółki, a już na
                pewno nie myślał
                wpływać na jej zdanie. Zbyt dobrze ją znał, by tak ryzykować. Za to Gościmił najwyraźniej kompletnie nie
                wiedział, na co się pisze. W odpływie rozsądku zawołał oberżystę. Kiedy tenże podszedł zakłopotany,
                wycierając ręce w fartuch, kazał mu zdjąć wiszącą nad szynkwasem łuskę. Gdy karczmarz z nią wrócił,
                spytany
                do kogo należy tawerna, zgłupiał.</p>
            <p class="paragraph">- Do mości Gościmiła, ma się rozumieć – wypalił zdumiony nie wiedząc, czy kupiec za
                dużo wypił ubiegłej nocy
                i dostał amnezji, czy stroił sobie żarty. Potem poproszony o przypomnienie nazwy oberży, podrapał się po
                głowie sądząc, że jego szef robi zeń przed gośćmi durnia bądź słabuje na umyśle. – Karczma nasza
                grodowa, co
                znana jest na całą Dziewanię i nie tylko, Pod Smoczą Łuską się zwie, panie Gościmile. Czy wy aby na
                pewno
                dobrze się czujecie? – Spytał z prawdziwą troską, ale kupiec nie myślał odpowiadać, zażenowany jego
                durnotą.</p>
            <p class="paragraph">Szczęście, że nie ty, jeno twoja małżonka dogląda gospody, pomyślał o nim w złości.
                Wyrwawszy mu łuskę z rąk
                rzucił ją na stół. Hagalmorscy łowcy przygód podekscytowali się nią jak dzieci, ale nie wszyscy. Otóż
                Dalla
                nie podzielała entuzjazmu kompanów, wręcz przeciwnie. Zdawała sobie sprawę, że Gościmił próbuje w ten
                sposób
                przekonać do wyprawy resztę jej kompanii. Miała ochotę wsadzić mu tę łuskę tam, gdzie nie dociera
                słońce.
                Widowisko mogłoby być z tego całkiem zabawne, gdyż łuska wielka była niczym łopata. Poza tym kolor miała
                brunatny, wpadający w zgniłą zieleń. Miękka w dotyku, przy mocniejszym nacisku okazywała się twarda niby
                stal. Mimo okazałych rozmiarów, prawie nic nie ważyła.</p>
            <p class="paragraph">- Przywiozłeś ją z południa? – Runa spytała niecierpliwie.</p>
            <p class="paragraph">- A jakże – Gościmił uśmiechnął się triumfalnie. – Na własne oczy widziałem bestię,
                która coś takiego na
                sobie nosi.</p>
            <p class="paragraph">- Jebać smoki! – Dalla nie wytrzymała. – Jebać amazonki! Nie, kurwa, i koniec! –
                Przyjaciele dostrzegli w
                jej oczach błysk, który nie wróżył kupcowi niczego dobrego. Runa zaczęła ją uspokajać. Wtenczas Freira
                przezornie usiadła na stole, zasłaniając przestraszonego Gościmiła. Liznar wykorzystując sytuację
                doradził
                mu po cichu, że lepiej będzie na jakiś czas stracić się rozjuszonej dziewczynie z oczu. Zlękniony wąsacz
                z
                miejsca przystał na propozycję. – Nigdzie z nim, kurwa, nie idziesz! – Wrzasnęła Dalla na kompana,
                próbując
                się doń przepchać przez uspokajające ją przyjaciółki. Liznar znieruchomiał, pochylony nad stołem. Nie
                poruszając oczami, dyskretnym gestem kazał kupcowi zniknąć. Sam z powrotem usiadł na ławie. Ostrożnie
                jakby
                sądząc, że ktoś mógł mu podłożyć jeża pod tyłek.</p>
            <p class="paragraph">- Chodźmy na górę – Runa nie dawała za wygraną, wciąż usiłując opanować rozwścieczoną
                Dallę. – Pogadamy przy
                winie, w balii zimnej wody.</p>
            <p class="paragraph">Siejąca postrach w karczmie dziewoja zgodziła się, ale pod warunkiem, że Liznar pójdzie
                z nimi. Wtedy Runa
                powiedziała jej coś na ucho, niezamierzenie dolewając oliwy do ognia.</p>
            <p class="paragraph">- Myślisz, że o tym nie pamiętam!? – Dalla nie potrafiła ochłonąć. – A niby czemu mnie
                tak rozpierdala od
                środka, co!?</p>
            <p class="paragraph">- Opanuj się kobieto! – Krzyknęła Runa, lecz nie w złości, tylko żeby pomóc
                przyjaciółce schłodzić myśli. –
                Idziemy na górę, a Freira przypilnuje Liznara, tu na dole. Zgoda?</p>
            <p class="paragraph">Dalla oddychała szybko i płytko. Bijąc się z własnymi pragnieniami, co chwilę
                spoglądała na Freirę.</p>
            <p class="paragraph">- Obiecaj mi, że ten parszywy chuj nie zbałamuci naszego faceta – potrzebowała od
                przyjaciółki przejrzystej
                gwarancji. Niczego innego by nie zaakceptowała.</p>
            <p class="paragraph">- Słowa nie zamienią – zapewniła Freira charakterystycznym dla niej, rzeczowym tonem. –
                Nawet na siebie nie
                spojrzą.</p>
            <p class="paragraph">- Dobra – Dalla zaczęła się uspokajać. – Runa idziemy. Babska narada.</p>
            <p class="paragraph">- W końcu gadasz do rzeczy – zawtórowała jej przyjaciółka.</p>
            <p class="paragraph">Wszyscy wreszcie mogli odetchnąć z ulgą.</p>
            <p class="paragraph">Liznar odprowadził dziewczyny podejrzliwym spojrzeniem. Towarzystwo trzech
                temperamentnych kobiet nauczyło
                go nie brać sobie awantur do głowy, niemniej w tej scenie coś mu nie spasowało.</p>
            <p class="paragraph">- Co takiego Runa powiedziała Dalli na ucho, że ją to tak zbiesiło? – Spytał Freirę,
                która akurat szukała
                wytchnienia na dnie kufla.</p>
            <p class="paragraph">- Nic takiego. Babskie sprawy, wiesz – odparła poniekąd obojętnie, nie patrząc na
                kompana, a on z miejsca
                wyczuł, że coś przed nim ukrywa.</p>
            <p class="paragraph">- Od kiedy to mamy przed sobą tajemnice, co?</p>
            <p class="paragraph">Freira nie była w nastroju na kolejną scysję. Jednak czego to się dla przyjaciół nie
                robi?</p>
            <p class="paragraph">- Przy menstruacji podzielimy się z tobą naszymi odczuciami. Pokarzemy ci, co robimy,
                by krew nie ciekła nam
                po nogach. Nie pominiemy niczego. Zadowolony?</p>
            <p class="paragraph">Liznar odpuścił, nieskory do kłótni. Rozbudzoną podejrzliwość schował na później z
                zamiarem wykorzystania
                przy lepszej okazji. Resztę dnia spędził z Freirą w karczmie na rozmowie o wszystkim i o niczym.
                Sprawnie
                omijali temat zamorskiej wyprawy oraz związanego z nią emocjonalnego wybuchu Dalli. Dopiero wieczorem,
                kiedy
                w oberży znów zrobiło się tłoczno i gwarno, Runa zeszła do nich z poddasza. Sama.</p>
            <p class="paragraph">- I jak? – Freira spytała niepewnie.</p>
            <p class="paragraph">- Płyniemy – skalnowłosa łotrzyca nie powiedziała nic więcej. Z jakiegoś powodu,
                skrycie niepocieszona.
                Siadając do stołu, zerknęła na Freirę. Tej od razu udzieliło się nerwowe przygnębienie przyjaciółki, a
                Liznar obserwując je obie, nie posiadał się ze zdumienia.</p>
            <p class="paragraph">- Co jest, dziewczyny? Gdzie się podział wasz entuzjazm? Wasz zew przygody? – Freira
                naraz zaczęła unikać
                jego spojrzenia. Runa zaś tak nań patrzyła, jakby starała się zapamiętać go w najdrobniejszym szczególe.
                –
                Co się dzieje, Runa? – Pytał skonsternowany. – Czego mi nie mówisz?</p>
            <p class="paragraph">- Dalla czeka na ciebie – odpowiedziała z troską w głosie. – Potrzebuje cię teraz. Idź
                do niej.</p>
            <p class="paragraph">- A wy? – Brodacza nieco przestraszyła myśl, że do Dalli miałby iść sam.</p>
            <p class="paragraph">- My rozmówimy się z Gościmiłem w kwestii wyprawy. Wyposażenie, żywność na drogę,
                warunki podróży i takie
                tam. Idź już – odwróciła wzrok. Nie potrafiła go okłamywać ani słowem, ni spojrzeniem. Liznar widział w
                jej
                oczach walkę pragnienia z czymś, czego nie rozpoznawał, lecz nie dopytywał, choć język w proteście
                przedzierał się przez usta. Zafrasowany awanturnik wstał wreszcie z ławy. Na odchodnym spojrzał pytająco
                na
                Freirę. Ta jednak potraktowała go jak powietrze. Skołowany odszedł od stołu, pozostawiając przyjaciółki
                z
                ich ponurymi myślami.</p>
            <p class="paragraph">Kiedy wchodził na poddasze, okutana żebraczymi łachami staruszka staczając się po
                schodach, wpadła na niego
                niby niechcący.</p>
            <p class="paragraph">- Przepraszam najmocniej – wychrypiała, odurzając gorzelnianym wyziewem. – Gdzie ja mam
                oczy? – Zarechotała,
                łypiąc na Liznara łakomie.</p>
            <p class="paragraph">- Nic nie szkodzi, babuleńko – łotr uśmiechnął się życzliwie, podtrzymując pijaną
                kobiecinę. – Te schody są
                tak strome, że i młodzi muszą uważać, aby sobie zębów na nich nie wybić.</p>
            <p class="paragraph">- Ja na szczęście nie mam czego wybijać – starowinka pokazała sine dziąsła w brzydkim
                uśmiechu. Lgnąc
                lubieżnie do przybysza z północy, macała go gdzie popadło.</p>
            <p class="paragraph">- Tutaj nie jest aż tak ciasno, byś się musiała o mnie ocierać, dobra kobieto –
                zniesmaczony warg odsunął
                chutliwą babę od siebie. Ta jednak wywinąwszy się mu z ręki, z powrotem do niego przywarła.</p>
            <p class="paragraph">- To prawda. Ciasno nie jest – sapała rozpalona. – Znam ci ja za to miejsce, wprawdzie
                też nie ciasne, ale
                spragnione ocierania jak żadne inne – przygarbiona przylgnęła do łowcy przygód jeszcze mocniej.
                Usiłowała
                wcisnąć sobie jego rękę między nogi, lecz ten znów ją odsunął.</p>
            <p class="paragraph">- Zdumiewające, że sucha i zwiędła wciąż płoniesz pożądaniem – wyraził podziw, drapiąc
                się po głowie.</p>
            <p class="paragraph">- Sucha? – Zaperzyła się. – Jeszcze się zdziwisz, gdy na twym drągu zachlupoczę –
                chwyciwszy barbarzyńcę za
                przyrodzenie, zważyła je w ręku. – Masywny konar w portkach nosisz, upiorny kawalerze – chichotała
                rubasznie, gdy nagle hagalmorczyk odepchnął ją i do ściany przycisnął tak mocno, że aż się przelękła.
            </p>
            <p class="paragraph">- Być może coś wskórasz, babuleńko, gdy upiję się do nieprzytomności – patrzył groźnie.
                – Tymczasem oczekuje
                mnie dziewczyna, której wolałabyś nie wchodzić w paradę – poszedł na górę, nie oglądając się na leciwą
                frustratkę.</p>
            <p class="paragraph">- A idź ty do tej swojej diablicy, czorcie brodaty – sarknęła pod nosem, żegnając go
                nieprzyjaznym
                spojrzeniem.</p>
            <p class="paragraph">Do alkierza wszedł niepewnie. Włos na skórze jeżył mu się od powietrza wysyconego
                pragnieniami zrodzonymi z
                miłości i żalu. Czuł aż w kościach, że zaraz wydarzy się coś ważnego. Coś, od czego nie będzie odwrotu.
            </p>
            <p class="paragraph">Cios zostanie zadany zaborczemu fatum, o którego ciążeniu Liznar nie miał pojęcia, a
                którego woli Dalla
                uparcie nie chciała się poddać. Tym bardziej pozwolić, by onegdaj rzucone nań przekleństwo odebrało jej
                mężczyznę, co kochała go bardziej, niżby chciała.</p>
            <p class="paragraph">Hagalmorski awanturnik stał niby wryty, wpatrzony w przyjaciółkę. Zupełnie nagą i
                symbolicznie ponacinaną w
                wielu miejscach. Szkarłat sączył się z ran, malując śnieżnobiałe ciało warginy. Córa wojny dzierżyła
                zakrwawione ostrze, maszcząc wybranka namiętnym spojrzeniem obłędnych oczu. Liznar wyrwawszy się z
                krępujących macek zdumienia, szedł ku niej oniemiały. Drzwi pozostawił zapraszająco otwarte dla
                przypadkowych podglądaczy, ale Dalla nie dbała o to. Widziała tylko oblubieńca swego, a on poza nią
                nikogo
                innego.</p>
            <p class="paragraph">- Chciałaś się ze mną… – głos uwiązł mu w gardle pod jej łagodnym dotykiem.</p>
            <p class="paragraph">- Z łona nagi wyszedłeś i taki weń wejdziesz – ustami załaskotała go w ucho.</p>
            <p class="paragraph">Warg pokornie, wręcz w czci nabożnej, zrzuciwszy z siebie wszystko padł na kolana.
                Wargina stanęła przy nim
                w lekkim rozkroku, a on przylgnął czołem do jej łona. Oboje zbliżyli się do siebie podług hagalmorskiej
                wiary i tradycji. Nogi dziewczyny niby alabastrowe kolumny prezentowały się dumnie jako te piedestały
                wznoszące sanktuarium życia. U świątynnych wrót, wybraniec oddawał hołd miłości. Całując kobiecość,
                przemawiał do nienarodzonych ich językiem. Łotrzyca rozkoszowała się tą laudą, głaszcząc oblubieńca po
                głowie. Potem ów powstał przed nią, gotów dostąpić najwyższego z zaszczytów. Poddał się łotrzycy
                dziękczynnie, gdy go nacinała. Zranienia korespondowały ze zdobiącymi ją skaleczeniami. Krew w krwi się
                skąpała, gdy ciało do ciała przylgnęło. Ślina z śliną się zmieszała, gdy usta z ustami się zwarły. Dalla
                chłonąc Liznara w namiętności zaborczego pocałunku, wypchnęła go na werandę. Otuleni chłodem zachwyconej
                nimi nocy kochali się gwałtownie. Urodzeni i wychowani pośród mrozów oraz wichrów majestatycznej
                Hagalmory
                zaprosili do miłości Morę. To ona uwodziła ich od kolebki i wodzić będzie przez życie aż po grób. Matka,
                kochanka zjednała się z nimi w miejscu, gdzie duch łączy się z ciałem. W metaforycznej i dosłownej głębi
                kobiecego jestestwa, w której prawdziwie spełnia się mężczyzna. Nie było to zwyczajne zbliżenie, lecz
                takie,
                co owoc dało. Natchniona przez Morę Dalla posiadła Liznara głośno i zachłannie. Wspartego pośladkami o
                balustradę dusiła pocałunkami i ujeżdżała z mocą. Drewniana poręcz pod ich naporem trzeszczała
                ostrzegawczo.
                Oboje rozkrwawieni splatali się z sobą w obsesyjnym pożądaniu. W oczach zachodzących do karczmy grodzian
                jawili się jako upiory zwarte w złowieszczej namiętności. Nie dziwota zatem, iż każdy, kto ich zoczył,
                natychmiast rejterował do domu, smagany po plecach poczuciem zagrożenia. Dalla wgryzała się w Liznara
                niby
                sukkub. Zamierzenie bądź nie, wtórowała zabobonom i co się z tym wiązało, budziła w grodzie powszechny
                popłoch. Spragniona silniejszych bodźców topiła lubego zapamiętale w gorącej głębi doznań. Czarnymi jak
                hołubiąca ją noc włosami wplatała się w jego jasny warkocz.</p>
            <p class="paragraph">- Nie wytrzyma – frasobliwie zawyrokował cieśla, obserwując kochanków z progu chaty
                przyciśniętej strzechą
                do ziemi.</p>
            <p class="paragraph">- Wytrzyma, wytrzyma – nie zgodziła się z rzemieślnikiem, jego małżonka. – Chłop na
                schwał przecie to jest.
                Wielki niby dąb, co u nas w obejściu rośnie a upiór do tego.</p>
            <p class="paragraph">- Kiedy ja nie o nim prawię – obruszył się kmieć. – Skoro rzekłem, że nie wytrzyma, to
                nie wytrzyma – dodał
                autorytarnie i z napięciem spojrzał na balustradę karczemnej werandy. Ta, najwyraźniej pozostając z nim
                w
                niecnej konspiracji, jak na żądanie, z trzaskiem się wyłamała spomiędzy belek.</p>
            <p class="paragraph">Małżonka cieśli w przestrachu zasłoniła usta, lecz i ona nie myliła się co do jednej
                kwestii. Wargowie z
                innej gliny byli ulepieni. Kości im nie pękały z byle powodu, rany goiły się nań lepiej niż na psach, a
                bólu
                doświadczali inaczej. Upadek z niemal trzymetrowej wysokości, prosto w zalegające przed oberżą błoto,
                nie
                zdołał wybić ich z rytmu, ni ostudzić gorejącego weń afektu. Powodowana łaknieniem Mory Dalla falowała
                na
                Liznarze z coraz większą zapalczywością, aż wreszcie przez jej piękny uśmiech przesączył się pomruk
                spełnienia. Wstrząsana elektryzującymi dreszczami trzymała oblubieńca za twarz dla pewności, że ten
                patrzy
                tylko na nią. Pragnęła wyryć mu się w pamięci nieścieralną bruzdą, gdy w rezultacie ich zbliżenia, jedno
                milionom płynęło na spotkanie. Wtenczas ktoś wyszedł z karczmy, by opilstwo grzecznie odespać w
                pieleszach.
                W pijackim widzie, a może prawda to była, po drodze natknął się na hagalmorskie upiory. Szczęśliwie dla
                niego zajęte sobą. Zdjęty przekonaniem, iż cudem uszedł z życiem, wpadł z powrotem do oberży. Wrzeszczał
                o
                demonach, co na Błotomyje spadły. Zaraz jednak zmitygował się, widząc podobne im postacie przy jednym ze
                stołów. Łotrzyce na usłyszną rewelację wyszyły przed tawernę, budząc wśród gości niepewność, lękiem
                podszytą
                i szemraniem wyrażoną. Miejscowy minstrel robił wtedy co mógł, by podtrzymać wesołą atmosferę
                biesiadnego
                miejsca. Wszelako ta zważyła się niczym piwo w zapaskudzonej kadzi.</p>
            <p class="paragraph">Dalla ucałowawszy Liznara, zostawiła go w błocie i wróciła do karczmy. Cichej na
                podobieństwo grobowca. Nogi
                od miłosnych harców i doznanej rozkoszy wiotkie miała jak trzcina. Freira zatrzymała ją w podcieniu,
                wyraźnie niezadowolona z tego, co zaszło.</p>
            <p class="paragraph">- Uważasz, że to był dobry pomysł? – Spytała półgłosem i z naciskiem.</p>
            <p class="paragraph">- Pomysł? – Dalla roześmiała się, degradując to słowo do nic nie znaczącego zlepka
                liter. – Pragnienie Mory
                nazywasz pomysłem? – Nie czekała na odpowiedź wiedząc, że ta nie nastąpi. Spełniona wchodziła na
                poddasze.
                Wciąż czuła swego kochanka. Lepki i ciepły, dyskretnie spływał jej po udach, wywołując uśmiech
                satysfakcji.</p>
            <p class="paragraph">- Z tego będą kłopoty – zawyrokowała Freira, przeskakując spojrzeniem z leżącego w
                błocie Liznara na
                podpierającą słup Runę. – Poważne kłopoty – podkreśliła, patrząc wyczekująco na przyjaciółkę.</p>
            <p class="paragraph">- Lepiej zabierzmy go z tego błota, nim kazytka się zeń spróbuje – Runa wzbudziła w
                krwistowłosej łotrzycy
                nowe zainteresowanie, a właściwie zaniepokojenie.</p>
            <p class="paragraph">- Kazytka? – Freira rozejrzała się czujnie.</p>
            <p class="paragraph">- Siedzi od dłuższego czasu w karczemnej izbie. Pilnie nas podsłuchuje – Runa
                powiedziała to nonszalancko,
                jakby w ogóle się tym nie przejmowała.</p>
            <p class="paragraph">- Już ja wiem dla kogo ona szpieguje – Freira dobyła miecza w zamiarze rozprawienia się
                z pokręconą
                artretyzmem rusałką.</p>
            <p class="paragraph">- Lepiej nie jątrzyć sprawy – Runa z niezachwianym spokojem stopowała przyjaciółkę. –
                Wiedźmy i tak wiedzą o
                nas wszystko – stanęła w rozkroku nad głupawo uśmiechniętym Liznarem. – Dźwigaj tyłek, urodziwy
                kawalerze –
                rozkazała kpiąco i wystarczająco głośno, by Łaskotka wyraźnie usłyszała, jak ją przedrzeźnia. Baba wodna
                opierała się wtedy o belkę werandy. Zaraz przy wyłamanym fragmencie balustrady. Stała przygarbiona i
                sarkała
                na dwie bezczelne diablice, co czelność miały kawalera dorodnego z błota jej podebrać.</p>
            <p class="paragraph">- Psie juchy – pomstowała. – Bodajby was kryzys trafił. Takem się okazją rozochociła,
                że mnie od tego świąd
                w boleści przeszedł, a tymczasem widzę, nogą od zydla przyjdzie mi się kontentować.</p>
            <p class="paragraph">Choć noc w Błotomyjach rozpoczęła się upiornym spektaklem, gród zapadł w spokojny,
                głęboki sen, ukołysany
                koncertem świerszcza i sowy. Wprawdzie w jednej chacie doszło do awantury, lecz nic to było. Ot
                codzienność,
                a raczej conocność w sielskim bytowaniu warownego sioła.</p>
            <p class="paragraph">- Ty wywłoko jeziorna! – Z obrośniętej malwami chałupy, wprost za Łaskotką, wypadła
                tęga gospodyni.
                Uzbrojona w wałek do ciasta, pospolite narzędzie krzewienia ogłady, pognała za rusałką w nocny mrok. –
                Świętości dla ciebie żadnej nie ma, przeklętnico! Żeby na chłopa mi włazić, kiedy ja śpię obok, a
                dzieciuki
                do tego wszystkie w izbie… – wrzask sprawiedliwie wściekłej grodzianki poniósł się w stronę grodowej
                przystani. To tam rejterowała przyłapana na łajdactwie, wodna baba.</p>
            <p class="paragraph">Kilka dni później, wargowie w towarzystwie Gościmiła wypływali z Błotomyjów. Najlepszą
                łodzią, jaką sioło
                tamtego dnia dysponowało. Stłoczeni nad brzegiem jeziora grodzianie żegnali ich radośnie i z
                niewypowiedzianą ulgą. Wszak przekonani byli, iż tylko dzięki życzliwej gościnności ocalili swój
                ukochany
                gród przed upiorną apokalipsą. W ciżbie stała Łaskotka, okutana w bure szmaty wzorem wędrownej
                żebraczki.
                Uśmiechając się pod krzywym i zasmarkanym nosem, układała sobie w głowie wszystko, co podglądnęła i
                podsłuchała.</p>
        </div>
    </main>
</body>

</html>