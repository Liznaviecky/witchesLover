<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css"
        integrity="sha512-NhSC1YmyruXifcj/KFRWoC561YpHpc5Jtzgvbuzx5VozKpWvQ+4nXhPdFgmx8xqexRcpAglTj9sIBWINXa8x5w=="
        crossorigin="anonymous" referrerpolicy="no-referrer" />
    <link rel="icon" href="../images/witchesLover.png">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=EB+Garamond:ital@0;1&display=swap" rel="stylesheet">
    <link rel="subdocument" href="episodes.html">
    <link rel="stylesheet" href="../css/episode.css">
    <title>Klitoriański bankiet</title>
</head>

<body class="body">
    <a href="episodes.html" class="backToEpisodes">Wróć do spisu rozdziałów</a>
    <header class="header">
        <h1 class="header__title">Klitoriański bankiet</h1>
        <h2>
            <a class="header__link" href="https://www.youtube.com/watch?v=ryK-bSrPCm8&t=939s" target="_blank"
                rel="noreferrer noopener">
                Dobrze się czyta przy Ambienne Cyennes: Llewellyn & Leora Lightwoman<span class="header__span">(otworzy
                    się w nowej zakładce).</span></a>
        </h2>
    </header>

    <main>
        <div class="note">
            „Jesteśmy kobietami pełną piersią, ale zabawić się lubimy po męsku.
            Do mężów i niewiast ciągnie nas jednako, a Rozkocha nam w tym sprzyja.”
        </div>
        <p class="comment">Draka, poskramiaczka wielogłowych smoków</p>
        <div class="textBlock">
            <p class="paragraph">Orchidea wylegiwała się na pufie wielkiej jak łóżko nowożeńców i miękkiej niczym
                kobiece usta. Pykając wodną
                fajkę o smaku słodkiej wiśni i cynamonu, przypatrywała się wargowi. Rozciągnięty na łańcuchach między
                filarami mógł być dla niej wszystkim, czego pragnęła. Mistyczną tajemnicą upiornej północy, demonicznym
                zewem śmierci i w końcu uosobieniem męskości wielbiącej kobiecość. Nie mogła pogodzić się z tym, że to
                wszystko z jakiegoś powodu zostało w nim zduszone i wypaczone. Świętokradztwo i zbezczeszczenie. Jako
                kapłanka Rozkochy nie potrafiła tego nazwać inaczej, a Bogini spodziewała się po niej zdecydowanego i
                bezzwłocznego działania.</p>
            <p class="paragraph">Oceniając pierwsze rezultaty swych zabiegów, zerknęła na kapłanki Wężycy. Przystrojone
                śmiercionośnymi
                pupilami odurzały się ziołem i słuchały gry Strelicji, najznamienitszej w całym Królestwie Klitorii
                harfistki. Tuż obok nich, w poduchach tonęły delegatki najlepiej prosperujących w mieście gildii.
                Dostojne
                kobiety degustowały najprzedniejsze w imperium wino. Skąpane w promieniach słońca wpadającego do komnaty
                przez wysokie okna plotkowały rozchichotane, czym przeszkadzały uduchowionym sąsiadkom w upajaniu się
                muzyką. Nieopodal, na bogato haftowanym narożniku rozsiadły się dyplomatki w towarzystwie emisariuszek
                amazońskiego narodu. Niemożliwie piękne, zadziwiająco obeznane ze światem i wiecznie w drodze
                szczególnie
                ucieszyły Orchideę swą niespodziewaną obecnością. W dalszej części komnaty, bajecznie inkrustowane
                brzegi
                płytkiego basenu zajmowały Draki. Smoliście czarne poskramiaczki wielogłowych smoków przyglądały się
                stojącemu po kolana w wodzie wargowi. Nasłuchawszy się opowieści o krwiożerczych ludach północy, kobiety
                z
                Harcełotry szukały w mężczyźnie z Hagalmory podobieństwa do siebie. Obserwująca je Orchidea żałowała, że
                mogła im zaprezentować jedynie wydmuszkę tego, co chciały zobaczyć.</p>
            <p class="paragraph">Wokół całego towarzystwa, w półprzeźroczystych zasłonach kryły się agentki tajnych
                ugrupowań zwanych
                siostrzeństwami. Szpicle, złodziejki i zabójczynie zostały oficjalnie zaproszone, więc nie musiały się
                przesadnie wtapiać w otoczenie, niemniej robiły to z przyzwyczajenia.</p>
            <p class="paragraph">Kwiat Klitorii, pomyślała Orchidea, obserwując gości. Ciekawe, co sobie o nich myślisz,
                zastanowiła się,
                zawiesiwszy spojrzenie na posągowym obliczu warga. Usługujący klitoriańskiej śmietance mężczyźni, choć
                najprzystojniejsi w mieście, wydawali się kapłance mniej interesujący od niego. Była ciekawa zadeptanego
                w
                nim potencjału i miała nadzieję, że odpowiednio pielęgnowany rozkwitnie na nowo.</p>
            <p class="paragraph">Nagle drzwi do komnaty otworzyły się szeroko. Kapłanka wreszcie doczekała się
                najważniejszego gościa.
                Królowa zawitała we włościach Rozkochy w asyście niemal całej swojej świty i pod ochroną elitarnej
                straży.
                Na końcu ciągnącej za monarchinią kawalkady notabli szła Siryngija w towarzystwie Santoliny i Arniki.
                Idąca
                na czele majestatycznego pochodu władczyni zdawała się być niezainteresowana nikim poza wargiem.
                Wnikliwy
                obserwator, ktoś pokroju Santoliny, mógłby zauważyć, że spętany mężczyzna ożywił się na widok
                behawiorystki.
                Orchidea w roli gospodyni bankietu przywitała serdecznie prominentnych gości. Potem poprowadziła ich do
                specjalnie dlań przygotowanej części komnaty z najlepszym widokiem na warga.</p>
            <p class="paragraph">- Z bliska jest jeszcze bardziej… – szacowała królowa, rozsiadając się na pufie –
                interesujący – spojrzeniem
                cmoknęła rozpiętego między kolumnami gladiatora.</p>
            <p class="paragraph">- To prawda, Pani – skłoniła się kapłanka.</p>
            <p class="paragraph">- Orchideo, na miłość Rozkochy – obruszyła się niewinnie, monarchini. – Ty mi to robisz
                specjalnie, przyznaj
                się.</p>
            <p class="paragraph">- Co takiego, Pani? – Twarz gospodyni rozpromieniła się w matczynym uśmiechu.
                Szczególnie poważana nie tylko
                w królestwie, ale i całym imperium, orędowniczka miłości, nikomu nie musiała się kłaniać. Wiedzieli o
                tym
                wszyscy, a mimo to wciąż stawiała siebie niżej w stosunku do innych.</p>
            <p class="paragraph">- A no to właśnie – królowa wskazała ją palcem, marszcząc brwi. – Wsadź sobie w tyłek
                dworską etykietę,
                kiedy do mnie mówisz – skubnęła winogrono. – A to, paniowanie, mam ci wybijać z głowy za każdym razem,
                kiedy
                się spotkamy? – Sięgnęła po kolejną kulkę, a siedząca obok Siryngija naraz zrobiła się zazdrosna o
                gospodynię. Postanowiła więc przypomnieć o sobie i zarazem zaznaczyć swoją pozycję w towarzystwie
                najwyższego szczebla.</p>
            <p class="paragraph">- Może ona lubi podkreślać twój statut, Nemezjo – do władczyni zwróciła się zupełnie
                swobodnie, jakby była
                jej najlepszą przyjaciółką. Królowa popatrzyła na nią ni to zaskoczona, ni zdziwiona, po czym
                przeskoczyła
                frywolnymi oczyma z powrotem na kapłankę.</p>
            <p class="paragraph">- No widzisz, Orchideo – mówiła uciesznie. – Siryngija daje radę. Ty też możesz.
                Orędowniczka miłości z rozmysłem pominęła kwestię kapłanki Wężycy, sięgając po wino.</p>
            <p class="paragraph">- Przecież wiesz, że tytułuję cię z szacunku do ciebie i korony, którą nosisz –
                wyjaśniła poufale, na co
                monarchini roześmiała się subtelnie. Rozbawiona wskoczyła do gospodyni na pufę, gdzie objąwszy ją,
                zdjęła
                diadem i zakręciła nim na palcu.</p>
            <p class="paragraph">- Tę luźną błyskotkę nazywasz koroną? – Spytała w filuternie.</p>
            <p class="paragraph">- Mówiłam o czymś, czego nie da się tak łatwo zdjąć z głowy.</p>
            <p class="paragraph">- Co to takiego?</p>
            <p class="paragraph">- Królestwo.</p>
            <p class="paragraph">Władczyni naraz spoważniała.</p>
            <p class="paragraph">- Wciąż nie pojmuję, dlaczego odrzuciłaś moje oświadczyny, mądra kobieto. Nawet nie
                wiesz, jak bardzo
                przydałabyś mi się na zamku.</p>
            <p class="paragraph">- Nie można łączyć świeckiej władzy z religijną – odparła Orchidea, prowokując Nemezję
                do nieprzyzwoitego
                żartu.</p>
            <p class="paragraph">- A co, jeśli przelecę cię na oczach wszystkich? – Królowa powędrowała palcami po udzie
                kapłanki. – Będzie
                to połączenie, które masz na myśli czy może jedynie chwilowa słabość korony do insygniów wiary? – Ręka
                monarchini przeskoczyła z uda w bardziej intymne rejony. Orędowniczka miłości przyjęła pieszczotę,
                zdradzając nieskrępowanym uśmiechem, że nie pierwszy raz czuje między nogami dotyk majestatu.
                Przypatrująca
                się temu Siryngija nie mogła znieść, iż znów została zapomniana. W nagłym przypływie frustracji
                postanowiła
                podrzeć na strzępy woal intymnego rozkojarzenia, którym okryły się siedzące z nią przy stoliku amazonki.
            </p>
            <p class="paragraph">- Z jakiej to okazji zorganizowałaś tak wystawne przyjęcie, Orchideo? – Spytała,
                rujnując moment. –
                Zgromadziłaś w jednym miejscu niemal wszystkie znamienitości – zauważyła, uśmiechając się podejrzliwie.
                –
                Masz zamiar dokonać zamachu stanu? – Zażartowała, by zaraz z satysfakcją patrzeć na rozbawioną jej
                słowami
                monarchinię, delektując się słodkim daktylem. Orchidea, nim odpowiedziała na jej żart, zapatrzyła się
                gdzieś
                w bok.</p>
            <p class="paragraph">- Okazja jest to wielka w każdym względzie, Siryngijo. Zastanawiam się tylko, dlaczego
                pętają ją łańcuchy –
                kończąc kwestię, skierowała pytające oczy na kapłankę Wężycy.</p>
            <p class="paragraph">- No właśnie. Dlaczego? – Zawtórowała władczyni, robiąc minę trzpiotki.</p>
            <p class="paragraph">Siryngija migając się od odpowiedzi, przywołała swoje asystentki, które dotychczas
                stały przy basenie.</p>
            <p class="paragraph">- Królowa pyta, dlaczego warga skuwają łańcuchy – wymownym spojrzeniem dała dziewczynom
                do zrozumienia, że
                do monarchini należy mówić konkretnie i bez naukowego bełkotu. Arnika zaskoczyła ją milczeniem.
                Behawiorystka nie miała zamiaru wypowiadać się swobodnie, tym bardziej szczerze w towarzystwie
                morderczyni i
                jej popleczniczki. Odezwała się więc Santolina.</p>
            <p class="paragraph">- Postanowiłyśmy łańcuchami podkreślić jego barbarzyńską naturę – wypaliła na
                poczekaniu, domagając się w
                duchu, by władczyni wreszcie zaczęła ją zauważać. Tymczasem królowa nie zaszczyciła jej choćby przelotną
                atencją, wlepiwszy rozochocone oczy w rozciągniętego stalowymi warkoczami mężczyznę. Za to Siryngija
                puściła
                do niej oczko. Santolina przecież rozbudziła wyobraźnię królowej, przerabiając niezręczną kwestię
                łańcuchów
                w fetyszystyczny afrodyzjak. Ot, manipulacja, której Orchidea przyglądała się z politowaniem.</p>
            <p class="paragraph">- Czy to nie ty kochałaś się z nim w naszych ogrodach? – Zagadnęła Arnikę, odciągając
                jej spojrzenie w
                stronę warga. Behawiorystka chciała coś odpowiedzieć, lecz królowa się wtrąciła.</p>
            <p class="paragraph">- I ja tego nie widziałam? – Oburzyła się, na co kapłanka Wężycy szybko zareagowała.
            </p>
            <p class="paragraph">- Ależ nic straconego, Nemezjo – morderczyni uśmiechnęła się bezdusznie. – Arnika
                chętnie zrobi to jeszcze
                raz. Prawda? – Białowłosa dostrzegła w jej oczach polecenie, wydane pod reżimem natychmiastowego
                wykonania.
                Nic zatem nie mówiąc, ukłoniła się podekscytowanej monarchini. Następnie patrząc zielonowłosej amazonce
                prosto w wężowate oczy, zrzuciła sukienkę, pod którą nic nie miała.</p>
            <p class="paragraph">- Piękne ciało, dziewczyno – władczyni mruknęła łakomie. – Wydajesz się taka
                filigranowa i zarazem silna.
                Cudownie. Wprost cudownie. Zapowiada się nie lada spektakl – dumna z poddanej zamilkła na moment, by w
                ciszy
                upajać się jej nagością. Zaraz ponagliła Arnikę gestem, głodna erotycznych wrażeń. Dla behawiorystki
                nadarzyła się idealna okazja do zrobienia czegoś, co wcześniej nie było możliwe ze względu na wścibskie
                towarzystwo Santoliny. Lisica patrzyła na białowłosą zawistnie, jak ta kołysze jędrnym tyłkiem,
                zmierzając
                ku rozciągniętemu łańcuchami barbarzyńcy.</p>
            <p class="paragraph">Najpierw splendor, a teraz względy królowej, popleczniczka Siryngii gotowała się w
                złości. Nie daruję ci
                tego, złodziejska zdziro, dusiła w sobie gniew.</p>
            <p class="paragraph">Warg wpatrywał się w stojącą przed nim kobietę niczym wilk w łanię. Bankietowy gwar
                naraz ucichł. Nie było
                wtedy oczu, które nie patrzyły na tych dwoje. Strelicja trąciła struny inaczej niż dotychczas. W
                zmysłowej
                melodii przemycała dynamiczne nuty niepokoju. Przy wtórze podziwu publiki, Arnika wdrapała się po
                opinających niewolnika klamrach. Oczy kolosa wydawały się tylko trochę bardziej rozumne niż ślepia
                krwiożerczej bestii. Behawiorystka oplótłszy go rękami i nogami, całowała po twarzy, nie myśląc o tym,
                że w
                każdej chwili mógłby rozszarpać jej gardło albo przegryźć tętnicę. Pokiereszowany gladiator również o
                tym
                nie myślał. Słuchał szeptu białowłosej, gdy ta pieszczotą zbliżyła się mu do ucha.</p>
            <p class="paragraph">- Nie jestem tą, która przyszła do ciebie we wspomnieniu – kilka pocałunków poprzedziło
                kolejne słowa. – Nie
                ufaj tutaj nikomu, nawet sobie – amazonka pociągnęła kochanka zębami za dolną wargę. – Nie zdradź się z
                powracającą ci pamięcią.</p>
            <p class="paragraph">- Stop!</p>
            <p class="paragraph">Zimny dreszcz smagnął Arnikę przez plecy. Czyżby ktoś się zorientował? Białowłosa bała
                się odwrócić głowę.</p>
            <p class="paragraph">- Bierność absolutnie mi nie pasuje do diabła z północy – to była królowa i na
                szczęście chodziło jej o coś
                innego. Kiedy jednak Arnika dowiedziała się o co, sama nie wiedziała, czy przyłapanie jej na próbie
                zawiązania konspiracji nie byłoby lepsze. – Rozkujcie go – rozkazała monarchini. – Niech się dziewczyną
                zajmie jak na prawdziwego mężczyznę przystało – władczyni rozsiadła się na pufie wygodniej i zaczęła
                bawić
                naszyjnikiem. Na jej ustach wymalował się uśmiech zdradzający wszelką nieprzyzwoitość myśli.</p>
            <p class="paragraph">Większość amazonek na wszelki wypadek odsunęła się od basenu, wciąż pamiętając masakrę,
                którą swego czasu
                warg urządził w mieście. Na brzegach inkrustowanej niecki pozostały jedynie Draki, ożywione wprowadzonym
                elementem ryzyka. Królewska straż wzmogła czujność, skupiając się przy podnieconej Nemezji. Orchidea
                patrzyła na kochanków w napięciu, ale też z narastającą ciekawością. Siryngija z Santoliną wymieniły się
                spojrzeniami. Obie skrzętnie ukryły zaniepokojenie. Arnika zamknęła oczy, gotowa na wszystko.</p>
            <p class="paragraph">Pierwszy z łańcuchów przeciął taflę wody. Spłoszone pluskiem serce białowłosej pognało
                jak szalone. Zaraz
                kolejny stalowy warkocz wpadł do basenu, uwalniając nie tylko drugą rękę warga, ale też zimny lęk
                amazonki.</p>
            <p class="paragraph">Tym razem nie ma przy mnie Diaskii, pomyślała. Nikt go nie powstrzyma, drżała.</p>
            <p class="paragraph">Gdy gladiator złapał ją za pośladki, jęknęła ze strachu. Oczy nadal miała zamknięte, by
                przypadkiem nie
                wrzasnąć na widok nieobliczalnego mężczyzny. Wtulona w niego słyszała, jak brodzi, niosąc ją przez
                basen.
                Nagle poczuła na plecach chłód granitowej kolumny.</p>
            <p class="paragraph">Ku zdumieniu publiczności, warg odchylając głowę, podniósł amazonkę wysoko, by posadzić
                ją sobie na twarzy.
                Arnika w pierwszej chwili pomyślała, że cieśnie nią o posadzkę. W drugiej poczuła w sobie jego gorący
                język.
                Nim odważyła się otworzyć oczy, rozsmakował się w niej, wywołując dreszcz podniecenia. Przyjemne
                doznanie z
                siłą niedźwiedzia torowało sobie drogę przez strach wprost do jej mózgu. Niepewna zamiarów kochanka
                złapała
                go za włosy, oddychając coraz głębiej. Ten, którego tak się bała, zaskoczył ją delikatnym dotykiem i
                przyjaznym uśmiechem niepokojących oczu. Głęboko drążona silnym językiem rozpływała się w intensywnych
                doznaniach. Wprawdzie nie mogła w to uwierzyć, ale poczuła się przy wargu bezpiecznie. Wraz z intensywną
                pieszczotą wnikało w nią przekonanie, że w każdej chwili może schronić się w ramionach hagalmorskiego
                mocarza. Ciągnąc go mocniej za włosy, wygięła się niby trzcinowa witka. Była tak rozpalona, iż parzył ją
                w usta jej własny oddech. Zagryzając wargę, stłumiła w sobie krzyk rozkoszy.</p>
            <p class="paragraph">Widzowie oniemieli z zachwytu na widok śniadej amazonki przysiadającej na twarzy
                śnieżnobiałego barbarzyńcy.
                To było więcej niż pewne, że w ogrodach Rozkochy wkrótce pojawi się rzeźba upamiętniająca tych dwoje.
            </p>
            <p class="paragraph">- Chyba nie tylko fallus ci zmutował – Arnika czuła w sobie język wijący się
                niewiarygodnie głęboko i mocno.
                Niby pacynka nawleczona na rękę artysty, pod jego dyktando wyrażała zaskoczenie, niepokój i podniecenie.
            </p>
            <p class="paragraph">Szczególnie zafascynowane spektaklem okazały się być trzy Draki. Dosłownie czarne
                władczynie jednego z
                królestw amazońskiego imperium. Nie odrywając od kochanków oczu, przysunęły się do siebie, by podzielić
                się
                wrażeniami.</p>
            <p class="paragraph">- Białowłosa piękna jest i czci godna – komentowała pierwsza, pokryta bliznami. –
                Płowobrody trzyma ją niby
                misę, spijając zeń ambrozję.</p>
            <p class="paragraph">- Przepyszna musi być, skoro tytan woli ją smakować językiem niźli fallusem – dodała
                druga, wpatrując się w
                pulsujące podbrzusze dosiadającej warga amazonki.</p>
            <p class="paragraph">- Przyrodzenie mnie boli – skwitowała trzecia, zwracając uwagę na swą obupłciową
                naturę. W fizjologii
                większości Drak, zdecydowanie dominowała kobiecość, jednak pozostawiając męskości część genitalnego
                poletka
                płciowego rozwoju.</p>
            <p class="paragraph">Arnika wzdychając coraz intensywniej, odruchowo złapała się za piersi. Ugniatając je,
                wzmacniała doznania
                płynące z podbrzusza do głowy.</p>
            <p class="paragraph">Nagle, gdzieś wśród gapiów, rozległy się głośne jęki, wzbudzając u wszystkich nowe
                zainteresowanie. To była
                jedna z delegatek. Wciskając sobie w szyję twarz przystojnego kelnera, płynęła na nim przez wzburzone
                fale
                erotycznych doznań. Uparcie wpatrzona w białowłosą amazonkę wyobrażała sobie, że jest na jej miejscu. Z
                kolei po drugiej stronie basenu, Santolina zbliżyła się do spętanej bluszczem kolumny. Była wściekła na
                psychomantkę za to, że ta budziła w niej podziw i podniecenie.</p>
            <p class="paragraph">- Leżeć, suko – warknęła wrogo na swą domagającą się dotyku kobiecość. Nie potrafiła
                przestać patrzeć na
                behawiorystkę. Arnika, wsparta plecami o granit, falowała biodrami na twarzy mężczyzny żywcem wyjętego z
                ozdabiającego sklepienie komnaty fresku, na którym tytan pieścił Rozkochę. Santolina próbowała zamknąć
                oczy,
                by nie musieć tego oglądać, lecz zbuntowane powieki nie chciały opaść. Skazana na widok rozkoszujących
                się
                sobą kochanków, lisica dyskretnie podciągnęła sukienkę. Ukryta za kolumną, wsunęła rękę w przemoczone
                majtki.</p>
            <p class="paragraph">- Orchideo – Nemezja była nie mniej nakręcona. – Masz może na podorędziu którąś z tych
                twoich zabawek? –
                Królowej do spełnienia brakowało już tylko jednej rzeczy. Wepchnąwszy w siebie drewnianego fallusa,
                podjęła
                się walki o godność majestatu. Ujarzmiając zaskakująco silny orgazm, starała się zachować twarz i przy
                tym
                nie stracić kochanków z oczu. Siedząca obok niej Siryngija cmoknęła w rozwidlony język ozdobnego węża.
                Gad w
                odpowiedzi wślizgnął się kapłance pod skąpą szatę. Amazonka ułożyła się na pufie wygodniej, przymknęła
                oczy.
                Dreszcz rozkoszy wypełzł zeń gardłowym jękiem.</p>
            <p class="paragraph">Wtenczas Arnika czując, że zaraz eksploduje, z topniejącą powściągliwością przyjmowała
                oralną pieszczotę. W
                narastającym napięciu patrzyła na kochanka, jak ten z wprawą doświadczonego rybaka wyciąga z niej
                złapany na
                język, wyjątkowo potężny orgazm. Kiedy wreszcie wyłowił dorodny okaz ekstatycznej rozkoszy, najpierw się
                rozkrzyczała, potem rozpłakała, w końcu rozchichotała, zupełnie tracąc nad sobą kontrolę. Łaskotał ją
                najlżejszy dotyk, wywołując mrowienie w całym ciele. Serce łomotało w piersi, usta wciąż łapczywie
                chwytały
                powietrze, podbrzusze bolało po intensywnej penetracji. Ogrom doznań oszołomił białowłosą. Gladiator
                powoli
                wyciągnął z niej język, przyprawiając o spazm i uwalniając potok nagromadzonych weń soków miłości.
                Opuszczając ją ostrożnie, otarł się brodą o nadwrażliwą kobiecość, wyzwalając kolejną salwę
                orgastycznego
                chichotu. Kiedy już postawił drżącą kochankę na brzegu niecki, uklęknął w basenie i przylgnął czołem do
                jej
                niespokojnego łona.</p>
            <p class="paragraph">Rozczulona Orchidea jęła bić brawo na stojąco. W ślad za nią poszła cała widownia.
                Wyczerpana królowa
                również chciała włączyć się w aplauz, ale nie miała siły klaskać. Podobnie osłabiona była Arnika.
                Upojona
                nie zważała na to, co się wokół niej działo. Z oczu spływały jej tusz i łzy. Gładziła po głowie
                podtrzymującego ją gladiatora, patrząc nań tkliwie, jakby się w nim zakochała.</p>
            <p class="paragraph">Potężny synu północy, mówiła do niego w myślach. Dlaczego nie urodziłam się w twoim
                domu? Dlaczego nie mam w
                sobie dzikości twego serca? Dlaczego nie jestem wspaniałą córką wojny? Wszystko byłoby o wiele
                łatwiejsze,
                gdybym nią była. Rozmarzona spojrzała na Siryngiję. Oczyma wyobraźni widziała przy niej Diaskię,
                umierającą
                w konwulsjach. Będę patrzyła, jak zdychasz, obiecała w duchu bardziej sobie niż kapłance Wężycy.
                Kontrolując
                mimikę, by twarz nie zdradziła myśli, bezwiednie zacisnęła pięść we włosach kochanka.</p>
            <p class="paragraph">Orchidea czekała cierpliwie, aż seksualne uniesienie wyparuje wszystkim z głów, obsługa
                bankietu zaś upora
                się z erotycznym pobojowiskiem. Amazonki żywo i bez najmniejszego skrępowania recenzowały spektakl.
                Kelnerzy
                służyli im wodą do obmycia rąk i kobiecości. Sprzątacze wtenczas usuwali z pola widzenia porzuconą
                upaćkaną
                sokami rozkoszy bieliznę. Zajęli się również bambusowymi fallusami. Zabawki spełniwszy swą rolę, wróciły
                na
                bankietowe zaplecze, gdzie zostały przysposobione do ponownego użycia.</p>
            <p class="paragraph">Kiedy względna trzeźwość na powrót zawitała w umysłach gości, gospodyni zaprosiła do
                królewskiego stolika
                jedną z dyplomatek.</p>
            <p class="paragraph">- Królowo, Siryngijo, Santolino. Cedronelli chyba nie trzeba wam przedstawiać –
                Orchidea wskazała czarującej
                kobiecie miejsce tuż obok siebie. Dyplomatka przywitała się z monarchinią i Santoliną grzecznościowym
                uśmiechem. Z kapłanką Wężycy wymieniła się jedynie przelotnym, aczkolwiek bardzo wymownym spojrzeniem.
                Siryngija lubiła chełpić się opinią wielkiej znawczyni kultury ludów dalekiej północy, ale to Cedronella
                była najlepiej obeznana w temacie, tyle że się z tym nie obnosiła. Kapłanka nie cierpiała jej za to.</p>
            <p class="paragraph">Uważasz się za kogoś lepszego, dyletantko? Spytała ją w myślach, gdy Orchidea nalewała
                jej wina, wyręczając
                przystojnego kelnera.</p>
            <p class="paragraph">- Zuchwała amazonko żyjąca wśród demonów – Nemezja teatralnie zagadnęła emisariuszkę. –
                Kiedy wreszcie
                nauczysz mnie przezwyciężać wszelki strach? Chcę być w tym tak dobra jak ty.</p>
            <p class="paragraph">- Nie zwyciężam go, Pani, tylko oswajam – sprostowała delegatka, epatując skromnością,
                z której biła ogromna
                siła.</p>
            <p class="paragraph">- Może zabrałabyś mnie ze sobą na następną wyprawę – zaproponowała władczyni.</p>
            <p class="paragraph">- To byłby zaszczyt, Pani – pokorny ton kobiety spędzającej więcej czasu w drodze niż w
                poduchach dźwięczał
                niczym stal wykuta w płynnym ogniu północy.</p>
            <p class="paragraph">- Ach – monarchini rozmarzyła się. – Gdybym tylko, jak ty, potrafiła znosić głód, chłód
                i niewygody... –
                nagle parsknęła śmiechem, dając wyraz niedorzeczności tegoż życzenia. Dyplomatka na to uśmiechnęła się
                uprzejmie, a gospodyni popatrzyła na królową z matczyną wyrozumiałością. Natomiast Siryngija rozciągnęła
                usta w karykaturze rozbawienia, mając suwerenę za płytką kobietę. Za to Santolina rozchichotała się
                zupełnie
                naturalnie, prawdziwie rozbawiona słowami Nemezji.</p>
            <p class="paragraph">Kapłanka Wężycy musiała napić się wina, by ukryć głębokie zdegustowanie całą tą
                sytuacją. Słodki trunek
                rozjaśnił amazonce umysł i, być może, to on podpowiedział ciekawą myśl, mianowicie niesympatyczne
                spotkanie
                z Cedronellą jest przecież dobrą okazją do podkopania jej autorytetu.</p>
            <p class="paragraph">- Słyszałam, że niebawem znów się wybierasz na daleką północ – Siringija uśmiechnęła
                się kpiąco. – Spędziłaś
                tam większość dotychczasowego życia, lecz wciąż niewiele odkryłaś. Prawda?</p>
            <p class="paragraph">Oblicze Orchidei naraz zrobiło się surowe, znowuż królowa puściła to mimo uszu, nie
                wyczuwszy złośliwości w
                tonie kapłanki. Santolina w międzyczasie jęła bawić się włosami, patrząc psotnie na mrowisko, w które
                właśnie został wsadzony kij.</p>
            <p class="paragraph">- Zgadza się, Siryngijo – przyznała dyplomatka z wystudiowanym spokojem. – Wargowie
                mają szczere, otwarte
                serca, ale trzeba mieć naprawdę dużo siły i odwagi, by poznać ich sekrety. Musiałabym być taka jak oni,
                by
                odkryć je wszystkie.</p>
            <p class="paragraph">Orchidea była dumna z przyjaciółki, że ta z klasą wybrnęła z prowokacji. Królowa
                również z uznaniem
                zareagowała na elegancką powściągliwość emisariuszki i tylko spojrzenie Siryngii ociekło jadem.
                Morderczyni
                zastanawiała się, jak dotkliwiej ukąsić.</p>
            <p class="paragraph">Delegatka, dając adwersarce czas do namysłu, spojrzała na gladiatora. Ten wciąż z
                namaszczeniem lgnął czołem
                do łona białowłosej.</p>
            <p class="paragraph">- Arnice zaraz tyłek ścierpnie – zażartowała, Santolina, nadal bawiąc się lokiem. Zaraz
                jednak zrobiło jej
                się głupio, gdyż nikt się nie roześmiał.</p>
            <p class="paragraph">- To, jak mężczyźni z zza Północnego Morza traktują kobiety, zawsze fascynowało mnie
                najbardziej – wyznała
                Cedronella, zauroczona dwojgiem wtulonych w siebie ludzi. – Ewenement w skali światowej. Mam nadzieję,
                że
                nigdy się nie zmienią. Niepokoi mnie tylko… – znawczyni kultury ludów Hagalmory zmarszczyła brwi. –
                Właściwie to zastanawia... – szukała utwierdzenia w swym spostrzeżeniu albo ważyła słowa, które miała w
                zamiarze wypowiedzieć.</p>
            <p class="paragraph">- Co takiego cię zastanawia? – Zniecierpliwiła się królowa, zapatrzona w Cedronellę jak
                dziecko we wróżkę.</p>
            <p class="paragraph">- Nigdy wcześniej nie widziałam tak skrytego warga – stwierdziła delegatka, nie
                odrywając od kochanków oczu.
                – To takie…</p>
            <p class="paragraph">- Nienaturalne? – Podpowiedziała Orchidea.</p>
            <p class="paragraph">- Właśnie.</p>
            <p class="paragraph">Gospodyni westchnęła ze złością, sztyletując Siryngiję spojrzeniem. Kapłanka Wężycy nie
                wytrzymała.</p>
            <p class="paragraph">- Wystarczy już tego spektaklu na cześć Rozkochy – oznajmiła kąśliwie. – Myślę, że
                Bogini miłości jest
                usatysfakcjonowana. Santolino, przekaż Arnice, żeby się wreszcie odkleiła od warga, bo jeszcze do niego
                przyrośnie.</p>
            <p class="paragraph">Królowa roześmiała się beztrosko, choć wyczuła poważne napięcie między kapłankami.
                Siryngija nienawistnie
                wbijała oczy w gromiącą ją spojrzeniem Orchideę. Morderczyni miała serdecznie dosyć zawoalowanej
                krytyki.</p>
            <p class="paragraph">- Teraz należy oddać hołd Wężycy, by nie poczuła się pominięta – głupia suko, dorzuciła
                w myślach pod
                adresem gospodyni.</p>
            <p class="paragraph">- Chcesz politykować w komnatach Rozkochy? – Z wyrzutem spytała orędowniczka miłości.
            </p>
            <p class="paragraph">- Chcesz przenieść imprezę do mnie? – Odparła wrednie, Siryngija, i na tym nie
                poprzestała. – Nemezja
                najwyraźniej ma ważny powód, dla którego nie wtajemniczyła cię w to, co robię z wargiem.</p>
            <p class="paragraph">Orchidea spojrzała pytająco na królową, na co ta trochę się zmieszała.</p>
            <p class="paragraph">- Sama mówiłaś, żeby cię nie angażować w sprawy wagi państwowej – tłumaczyła się,
                suwerena, robiąc minę
                dziewczynki, która srogo napsociła. – Nie można żenić władzy świeckiej z religijną. To są przecież twoje
                słowa.</p>
            <p class="paragraph">- A jednak warg znalazł się w świątynnych włościach – z pretensją w głosie zauważyła
                gospodyni.</p>
            <p class="paragraph">- Jak i dyplomatki – zjadliwie wtrąciła, Siryngija, prześlizgując się spojrzeniem z
                Cedronelli na kapłankę
                Rozkochy. – Hipokryzja nie pasuje do moralitetu, w który próbujesz się wpisać, Orchideo – tym
                stwierdzeniem
                ugodziła adwersarkę tak mocno, że ta aż zagotowała się w gniewie.</p>
            <p class="paragraph">- Nie wiem, co zrobiłaś wargowi, ale jestem pewna, że wkrótce spadnie na nas zemsta
                północy. Dlatego
                zaprosiłam…</p>
            <p class="paragraph">Siryngija przerwała kapłance perlistym śmiechem, któremu daleko było do serdeczności, a
                który perfekcyjnie
                wyraził kompletny brak szacunku.</p>
            <p class="paragraph">- Zemsta północy? – Pytała, zabójczyni, prześmiewczo. – Poważnie?</p>
            <p class="paragraph">Orchidea nie była kimś, kogo dało się sprowokować byle czym, niemniej sposób, w jaki
                mówiła do niej
                Siryngija, nieustannie działał jej na nerwy niby rwący strumień wrzynający się w miękką ziemię.</p>
            <p class="paragraph">- Cedronello, popraw mnie, proszę, jeśli się mylę – gospodyni zganiła się w duchu za
                to, że pozwoliła złości
                wybrzmieć w głosie, gdy zwróciła się do serdecznej przyjaciółki. Dalej mówiła już z całą sympatią, jaką
                dla
                niej miała, choć poruszona kwestia mogła wyłącznie niepokoić. – Domyślam się, że zniewolony przez nas
                mężczyzna wywodzi się z jakiegoś rodu. Czy mam rację?</p>
            <p class="paragraph">- Jego tatuaże wyraźnie na to wskazują – przyznała dyplomatka, rozpoznając malujące się
                na ciele warga
                znaki. – Thurisaz Wyrd – w zamyśleniu wymówiła te słowa i zaraz się zlękła, jak gdyby właśnie coś sobie
                uświadomiła. Powoli odwracając głowę do siedzących przy stoliku amazonek, spoglądała kolejno na każdą,
                ewidentnie chcąc dać im coś do zrozumienia.</p>
            <p class="paragraph">- Co, według ciebie, zrobi jego rodzina, gdy dowie się, że jest naszym niewolnikiem?
            </p>
            <p class="paragraph">Delegatka nie odpowiedziała gospodyni na to pytanie. Nie musiała. Jej oczy mówiły za
                nią. Malował się w nich
                horror, który tylko ona potrafiła sobie wyobrazić. Orchidea ujrzawszy tę grozę, schowała twarz w
                dłoniach.
                Nie chciała pokazać, że jest przerażona. Monarchini również miała nietęgą minę, ale nie kryła się z nią.
                Usiłowała coś powiedzieć, lecz jedynie chrząknęła. Sprawiała wrażenie zaskoczonej, że jej gardło okazało
                się
                zbyt ciasne dla myśli, którą miała w zamiarze przez nie przecisnąć.</p>
            <p class="paragraph">- Przygotowałaś się na ewentualne następstwa tego, co robisz z synem północy? –
                Gospodyni skierowała to
                pytanie do Siryngii, nie chcąc bardziej pogrążać królowej. Kapłanka Wężycy patrzyła na orędowniczkę
                miłości
                w milczeniu, spragniona jej śmierci. – Czyżbym już nie była śmieszna? – Orchidea mogła okrasić te słowa
                sarkazmem, ale nie zrobiła tego uznawszy, że taki styl bardziej pasował ich adresatce.</p>
            <p class="paragraph">Santolina w międzyczasie posprzeczała się o coś z Arniką przy basenie i kiedy wróciła,
                od razu wyczuła
                zwarzoną atmosferę w otoczeniu królowej.</p>
            <p class="paragraph">- Psychomantka upiera się, by warga nie zakuwać w łańcuchy – popleczniczka morderczyni
                mówiła nieśmiało w
                przekonaniu, że nikogo nie interesuje, co ma do powiedzenia. – Ręczy za niego, ale ja uważam…</p>
            <p class="paragraph">- Ależ owszem – ożywiła się Siryngija, przerywając asystentce. – Syn północy nie
                powinien być trzymany w
                niewoli – chytre spojrzenie zabójczyni przepełzło z Orchidei na królową. – Mogłabyś go ułaskawić,
                Nemezjo.</p>
            <p class="paragraph">Sugestia kapłanki niespecjalnie przypadła monarchini do gustu.</p>
            <p class="paragraph">- Z zimną krwią zamordował jedną z moich poddanych. Wiele dzielnych kobiet zginęło, by
                go pojmać.</p>
            <p class="paragraph">- To prawda – Siryngija nie dała się odwieźć od pomysłu. – Ale dla dobra królestwa
                warto zwrócić mu wolność.
                Przynajmniej częściowo – spojrzała na taksującą ją gospodynię. Tym razem, niemal przyjaźnie. – Orchideo
                –
                jej spolegliwy ton ociekał nikczemnością. – Na pewno już dotarło do ciebie, że chcę ci oddać warga na
                służbę. Byłby niezwykłym nabytkiem dla świątyni. Nie uważasz?</p>
            <p class="paragraph">- Knujesz, żmijo – gospodyni zmrużyła oczy. – Zrobiłaś temu człowiekowi coś okropnego,
                a teraz, z obawy
                przed zemstą wargów, chcesz to ukryć w miłości Rozkochy.</p>
            <p class="paragraph">- Daj już spokój, Orchideo – Siryngija żachnęła się, ale spolegliwie. – Ja tylko
                ukrywam przed tobą
                wszystko, co spędza sen z powiek. Biorę to na siebie, a tobie pozostawiam przyjemną resztę. Urobisz
                warga po
                swojemu i będziesz się nim chwalić przed całym imperium, a hipotetycznego odwetu ze strony jego rodziny
                nie
                masz się co obawiać. Wężyca nas przed nim uchroni. Demony Hagalmory zaplątają się w sieci Bogini
                podstępu –
                zielonowłosa amazonka wszystko przedstawiła szczerze, choć nie powiedziała konkretnie, co też takiego
                nie
                tyle miała, ile chciała wziąć na swoje barki. Jej nagłe przeistoczenie się z podłej intrygantki w
                orędowniczkę pojednania nie przekonało Orchidei. Dlatego więc Siryngija ukradkowym spojrzeniem wezwała
                królową na odsiecz.</p>
            <p class="paragraph">- No tak – odezwała się niepewnie, monarchini, nie wiedząc za bardzo, co ma powiedzieć.
                – Wedle twego
                życzenia, nie mieszamy cię w tajemnice wagi państwowej, niemniej prosimy o pomoc.</p>
            <p class="paragraph">- Warg teraz potrzebuje miłości, a ty z nas wszystkich wiesz najlepiej, jak kochać –
                dorzuciła zabójczyni. –
                Mówię to absolutnie szczerze, Orchidea. Nie zamierzam tutaj wchodzić w twoje kompetencje – zapewniła,
                sprawiając wrażenie prawdziwej jak nigdy, na co gospodyni westchnęła. Pod presją prośby władczyni, już
                się
                miała zgodzić, gdy nagle o czymś sobie przypomniała.</p>
            <p class="paragraph">- Ten mężczyzna przybył tutaj w towarzystwie trzech kobiet. Gdzie one teraz są?</p>
            <p class="paragraph">- Odpłynęły – ośmieliła się wtrącić, Santolina, która od dłużej chwili szukała
                sposobności na zaistnienie w
                towarzystwie.</p>
            <p class="paragraph">- Zostawiły go? – Nie dowierzała gospodyni. – Porzuciły, wiedząc, iż popadł w niewolę?
            </p>
            <p class="paragraph">- Obdarowałyśmy je tak dużą ilością kosztowności, że zupełnie o nim zapomniały.</p>
            <p class="paragraph">- Pierwsze słyszę, by dla wargów kosztowności miały jakieś znaczenie – odezwała się
                Cedronella, na co
                Santolina uśmiechnęła się przebiegle i z satysfakcją, zadowolona z udziału w rozmowie najwyższego
                szczebla.</p>
            <p class="paragraph">- Wspólnym mianownikiem wszystkich kobiet jest zamiłowanie do świecidełek – powiedziała
                zalotnie, bawiąc się
                włosami, lecz dyplomatka nie kupiła tego. Nie spierała się jednak uznawszy, że warginy opuściły
                towarzysza z
                tylko im znanego powodu i musiało to być coś naprawdę ważnego.</p>
            <p class="paragraph">- Czy to nie jest dobra wiadomość w kontekście groźby odwetu, którego tak się obawiasz,
                Orchideo? – Spytała
                optymistycznie, królowa. – Może ten warg nie jest taki istotny dla rodziny, skoro został przehandlowany
                za
                garść kosztowności.</p>
            <p class="paragraph">Santolina zakrztusiła się winem. Siryngija natychmiast spiorunowała ją spojrzeniem.
                Królowa nie musiała
                wiedzieć, że to nie była garść, tylko cały okręt. Tymczasem Orchidea wciąż się wahała. Cedronella nie
                potrafiła jej pomóc w podjęciu decyzji. Delegatka nie spotkała się wcześniej u wargów z takim
                zachowaniem,
                więc nie wiedziała, jak doradzić przyjaciółce. Koniec końców orędowniczka miłości zgodziła się, by
                brodaty
                niewolnik został nowicjuszem Rozkochy. Wówczas Siryngija zasugerowała, by, ze względów bezpieczeństwa,
                Arnika z Santoliną nadal były jego opiekunkami. Gospodyni przystała na to niechętnie, zaznaczając że w
                każdej chwili może się rozmyślić. Osiągnąwszy względne porozumienie, amazonki rozeszły się, okropnie
                sobą
                zmęczone.</p>
            <p class="paragraph">Orchidea wróciła do pufy, na której wylegiwała się przed przybyciem królowej. Popijając
                wino i obserwując
                rozbawione towarzystwo, uśmiechała się do swych myśli. Ufała, że Bogini jest z niej zadowolona. Żadnej
                uczestniczce spotkania najwyższego szczebla nawet przez myśl nie przeszło, iż kapłanka Rozkochy od
                samego
                początku chciała, by warg trafił pod jej skrzydła. Wprawdzie syn Hagalmory był jedynie cieniem siebie
                sprzed
                kilku miesięcy, lecz Orchidea wierzyła w jego determinację odzyskania dziedzictwa, nawet, jeśli ten nie
                był
                jej świadom.</p>
        </div>
    </main>
</body>

</html>